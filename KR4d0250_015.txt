# -*- mode: mandoku-view; -*-
#+TITLE: 雙溪類稾
#+DATE: 2015-08-25 00:00:57.933438
#+PROPERTY: ID KR4d0250
#+PROPERTY: BASEEDITION WYG    
#+PROPERTY: JUAN 卷十五
<pb:KR4d0250_WYG_015-1a>¶
欽定四庫全書¶
　雙溪類稾卷十五　　　　　宋　王炎　撰¶
　　啓¶
　　　賀趙總領冬啓¶
黄鍾肇始甫當來復之時金節有光倍擁類升之福某¶
官才周世用望著宗盟華貫翺翔旣含香於郎省上¶
游控帶暫餽餉於師干宜同陽德之亨益茂神釐之¶
介某叨乘使傳阻造賔墀敢伸削牘之恭遥贊稱觴¶
<pb:KR4d0250_WYG_015-1b>¶
之慶¶
　　　吳提刑¶
象候清堂日躔南至灰飛緹室卦直中孚繇議獄之持¶
平用對時而迪吉某官端莊而無偽簡易而有文雖宣¶
布詔條凛若清霜之肅物然哀矜鰥寡温如和氣之嘘¶
枯宜五福之類升協一陽之來復某宻鄰使傳阻造賔¶
閎敢伸削牘之㳟少贊稱觴之慶¶
　　　吳提舉¶
<pb:KR4d0250_WYG_015-2a>¶
七日陽來協天正之肇始二星光著映雲物之殊祥旣¶
復而亨為泰之兆某官高文炳蔚敏識清通布上湛恩¶
日可愛而羣情胥悅係時公望春未回而萬物先知黙¶
觀天地之心當啓明良之㑹某宻依使傳阻造賔閎敢¶
伸善頌之誠以贊繁禧之介¶
　　　馬提刑¶
日躔南至卦直中孚繇簡書議獄之持平宜玉節對時¶
而迪吉獲預同寮之好敢忘善頌之私某官體道据中¶
<pb:KR4d0250_WYG_015-2b>¶
秉心迪哲輟名卿之聞望増膚使之光華雖吏膽俱寒¶
凛若清霜之肅然民情胥附温如愛日之和迪五福以¶
類升恊一陽之來復某乘軺伊邇望履無繇莫順下風¶
舉一杯而為夀敬因榖旦修尺牘以將誠¶
　　　汪提舉¶
時當來復㣲陽潜應於黄鍾物以類升和氣先隨於玉¶
節獲預同寮之好可無善頌之勤某官喬木故家渾金¶
厚徳分持一節雖專筦山海之饒恭布六條不但挾風¶
<pb:KR4d0250_WYG_015-3a>¶
霜之肅宜神休之滋至與陽德以俱亨某幸近乘軺稍¶
踈㑹弁舉鸞觴而為夀阻造賔閎修魚素以将誠敢陳¶
記室¶
　　　京運使¶
天正謹始氣旣協於三㣲星使觀風祥宜膺於百福某¶
官受材英特毓德清明入處烏䑓隂自消於見睍出持¶
龍節物俱望於回春况黄鍾應律之時兼畫㦸凝香之¶
樂宜神休之滋至與陽德以俱亨某望履非遥登門無¶
<pb:KR4d0250_WYG_015-3b>¶
自莫致稱觴之慶敬伸削牘之誠¶
　　　賀蔡總領正啓¶
辰起蒼龍日行青陸王正肇始氣旣協於三陽使節揚¶
休慶宜膺於百福某官英猷經逺敏識見㣲結宸眷於¶
九重陞華嚴近總邦儲於六路借重將明宜翕受於春¶
祺即茂承於天寵某分符有守望履無由輙修削牘之¶
恭用贊稱觴之喜¶
　　　京運使¶
<pb:KR4d0250_WYG_015-4a>¶
蒼龍移陸青帝司春式迎端月之和茂迪使星之慶某¶
官德温而理氣肅以清暫輟直於烏䑓出董輸於驪駕¶
湖山清逺散一節之仁風天地和同擁雙旌之喜氣旣¶
協泰來之吉即承晉接之榮某目企門闌身縻符竹阻¶
奉觴而為夀但削牘以寓誠¶
　　　吳提刑¶
春王謹始迓淑氣之潛回星使觀風擁殊祥之滋至某¶
官處心豈弟應物清明分瑞節之皇華光臨南楚鞠圜¶
<pb:KR4d0250_WYG_015-4b>¶
扉之茂草仁轉東風即承晉接之榮用協泰來之吉某¶
屬縻符竹莫望茵慿但修削牘之恭遥贊奉觴之喜¶
　　　趙丞相¶
斗指孟陬律諧太蔟日行青陸和方散於東郊星拱紫¶
㣲光下臨於南楚對四時之攸始集萬福以惟新某官¶
秉德格天體仁育物曩者運璣衡於左揆四海回春今¶
焉擁牙纛於上游一方蒙福肇兹人正介以神釐三之¶
日開泰以時欽承注意萬斯年匹休於國永頼調元某¶
<pb:KR4d0250_WYG_015-5a>¶
目想台閎心驚歲籥莫陪旅進奉椒醑以輸誠但祝公¶
歸冠槐庭而正位¶
　　　曹守¶
攝提紀次太蔟宣和道迎木德之亨裒集竹符之慶甫¶
寫誠於一紙重委貺於朋緘恭惟某官摘伏精明撥煩¶
閒暇旣積優而治最洊假寵於侯藩惠浹四郊方班春¶
於漢詔喜隨一節行就日於堯庭某敬閱雲牋莫瞻星¶
弁遥贊履端之吉但勤善頌之私¶
<pb:KR4d0250_WYG_015-5b>¶
　　　趙丞相¶
辰起蒼龍日行青陸儼上公之衮繡德與時新擁大府¶
之旌旄喜隨春至三朝謹始萬福來宜某官道妙彌綸¶
志存康濟乾坤洪造資金鉉之調元江漢上游屈玉麟¶
之出守兹履端於人正彌受益於天休佇聞晉接之勤¶
用協泰來之吉某職縻剖竹心感頌椒望雙節之煌煌¶
莫陪旅進占太階之兩兩但祝公歸¶
　　　蔡總領¶
<pb:KR4d0250_WYG_015-6a>¶
斗指孟陬律回太蔟王春頒朔肇開泰道之亨卿月凝¶
暉益介鼎新之慶某官才推秀整氣備清温茂對寵光¶
擁使軺而星指總司餉饋護師壘之雲屯迓三陽奏地¶
之和申百福自天之祐歸承晝接道與時亨某借潤雖¶
深趍風無自介兹眉夀愧莫奉於椒觴寫此心期敬逺¶
馳於魚素¶
　　　汪提刑¶
青規發育肇開泰道之亨玉節光華宜受鼎新之福某¶
<pb:KR4d0250_WYG_015-6b>¶
官清和兼備寛厚有容折獄哀矜歛威嚴之霜肅問民¶
疾苦宣德意之春温茂迎端月之和益介自天之祐佇¶
見雙旌之喜色歸瞻九陛之清光某阻望星軺洊更歲¶
籥鄰封相比獲依棠茇之隂賔序非遥莫獻椒觴之夀¶
　　　陳運使¶
辰指孟陬歲開朔旦占門庭之色澤喜與春浮擁繡斧¶
之光華福承天錫某官韻諸宫角德韞圭璋將使指以¶
轉輸宣德心之温厚茂迎端月丕介殊祥政貴鼎新方¶
<pb:KR4d0250_WYG_015-7a>¶
喜雙旌之至時逢泰吉佇聞一節之趍某借潤有初披¶
雲無自介兹眉夀歎莫奉於椒觴寫我心期但逺馳於¶
魚素¶
　　　趙守¶
日行青陸方肇三陽春擁朱轓宜増百福某官才稱梟¶
俊志在鷹揚未施金匱之六韜暫總銅符之千騎民歌¶
襦袴東郊旣散於仁風上錫璽書北闕即承於晉晝某¶
載馳軺傳莫造鈴齋重勤行李之音但感頌椒之咏¶
<pb:KR4d0250_WYG_015-7b>¶
　　　馬提刑¶
王春謹始化方運於青規卿月迎輝和自隨於玉節茂¶
對三陽之泰坐迎五福之升某官氣肅而温德剛以順¶
執法嚴理官之守讞疑増膚使之華荐對東風變圜扉¶
之草色更觀遲日轉茇舍之棠隂行膺晉接之榮以迪¶
鼎新之慶某濫司戎閫獲邇星軺苐修尺牘以將誠莫¶
舉一杯而為夀¶
　　　汪提舉¶
<pb:KR4d0250_WYG_015-8a>¶
斗指孟陬律回太蔟璿璣黙運四序更端金節道和百¶
祥並集某官德則温其如玉氣亦煖然似春將指乘軺¶
六轡有光華之盛推仁發庾百城在涵養之中道旣與¶
時而行進當承晝之接某定交旣舊聮事惟新逺想賔¶
閎但感頌椒之咏敢干記室用伸授簡之誠¶
　　　與交代區權縣啓¶
小邑備員得下澤葭葦之境賢侯攝事借春風桃李之¶
隂苐愧續貂不能睎驥未敢趣装於下走合先修敬於¶
<pb:KR4d0250_WYG_015-8b>¶
𨽻人某官文掞春華學通時務積年頓挫而不試養之¶
使全遇事醻酢而有餘見者稱善屬一司之瘝職資三¶
異以承流有如游刃之才高所恨割雞之用小諸公推¶
轂將下轉而上聞要路着鞭亦先鈍而後利炎不嫺吏¶
治偶脫選曹乆矣諱窮無一㕓而寄足急於就食為五¶
斗而折腰雖瑟調不可以更張然錦美豈容於學製顧¶
瓦礫在後必無趣辦之能毋金玉爾音惟幾告新之益¶
　　　與鄧敎授啓¶
<pb:KR4d0250_WYG_015-9a>¶
承乏校官嘗近德星之里社備員屬邑獲依泮水之先¶
生適有此縁不勝其喜敬致雙魚之素仰塵三鱣之堂¶
某官行必踐言志惟狥道韞圭璋而内映所飬者醇決¶
江漢以東流其文有本聊作外諸侯之客不卑郡博士¶
之官豈惟膏馥之品儒正要淵源之灌注雖布衣承學¶
之士願公少留然金馬著作之庭以賢為重不煩推轂¶
即有賜環炎近脫選曹未聞縣譜繇銅章之俗狀望絳¶
帳之清姿偶然游宦之同逈若仙凢之隔惟儒學詩書¶
<pb:KR4d0250_WYG_015-9b>¶
之化一變民風庶訟庭牒愬之稀少寛吏責區區所藴¶
喋喋難窮¶
　　　與趙節推啓¶
開青雲而覩雉緬懷鄂渚之舊游泛綠水以依蓮屬在¶
巴邱之下邑其為間濶之日乆矣願申疇昔之好可乎¶
摇我心旌望公眉宇某官圭璋其德斧藻以文脫腕萬¶
言藉藉有聲於江漢摘髭一第駸駸可上於星辰繇黄¶
綬以借資贊朱轓之畫諾千里隂受其賜居多入幕之¶
<pb:KR4d0250_WYG_015-10a>¶
謀諸公交薦其賢行見追鋒之召炎浪隨宦牒偶脫選¶
曹朅來親㕍鶩之塵乃墮在蒹葦之澤未知縣譜恐戾¶
官箴頼有故人可講一日從容之雅庶幾明府肯垂二¶
天覆護之恩悃愊之情編摩罔旣¶
　　　與饒節判啓¶
有事拙謀墮葭葦瀕江之地人誰庇已仰芙蓉幕府之¶
英敬自逹於姓名因少攄其情實某官識精而敏德簡¶
而文有飛黄致逺之材不行㨗徑具結緑含章之美可¶
<pb:KR4d0250_WYG_015-10b>¶
敵連城惟史君撫千里之封故賔佐極一時之選陪畫¶
諾黄堂之上挹凝香畫㦸之間赤壁江寒洞庭波穏胡¶
床談笑不妨風月之平分魏闕進趍即看雲霄之直上¶
炎學非有用仕本為貧蕞爾井疆之㣲蕭然風景之陋¶
雖所製固非美錦而在前乃有覆車自顧腐儒曾未聞¶
於縣譜幸依君子庶無戾於官箴祈向之私有言莫旣¶
　　　與梁知録啓¶
脫選曹而試縣拙矣割雞攀府掾而事賢難乎附驥妄¶
<pb:KR4d0250_WYG_015-11a>¶
意快景星之覩終期借慶雲之隂某官族系光華材猷¶
膚敏長離之文五色歛翮將翔豫章之榦百圍深根自¶
養屈居上佐糾正同寮以哀矜察庶獄之情以精練了¶
公家之事英聲藉藉已聞推轂於當塗緩歩翩翩即見¶
着鞭於要路炎得邑蕞爾揆才闕然豈惟未辦種河陽¶
之花抑亦無以藝彭澤之秫幸逢明府君寛厚之政可¶
以少安更頼大君子挈提之私略其不逮¶
　　　上林倅啓¶
<pb:KR4d0250_WYG_015-11b>¶
與生徒誦說古今夲無他技為䑓府督催租賦未必能¶
官幸而依半刺之寛洪或者容一夫之遲鈍敬修奏記¶
仰告戍期某官卓爾真賢起於華胃龍文赤鼎獨立可¶
以鎮浮驥足青雲緩歩終於致逺深袖經綸之手不萌¶
進取之心曩嘗撫花縣之封民懷其惠逮此貳竹符之¶
守衆頼以安聞將觧綬以造朝必有追鋒之急詔儻或¶
趣舍人之装於踰月尚能通閽吏之謁以趍風炎無尺¶
寸之長急斗升之禄拙於擇地一鄉蕞爾而甚㣲責以¶
<pb:KR4d0250_WYG_015-12a>¶
取材千户蕭然其無有雞户之小如此䑕技之窮謂何¶
拭目緹屏所恨事賢之日淺束身墨綬不勝依德之情¶
深¶
　　　與巴陵郭簿啓¶
談詩書半水之宫技止此爾分民社一雷之地人謂斯¶
何幸魯柝之相聞有潘花之可䕃自惟依德之情切矣¶
願講交鄰之好可乎某官佩明月之珍抱青雲之噐豈¶
但勾稽之縝宻吏不能欺至於剖决之精明民皆相慶¶
<pb:KR4d0250_WYG_015-12b>¶
發於小試動則有聲飛舄雙鳬安得回翔於壯縣剡章¶
一鶚即當軒翥於亨衢炎不憚折腰正縁糊口所謂米¶
鹽之務惟旣厥心更期金玉之音俾提其耳庶見發硎¶
之銳免為製錦之傷¶
　　　與巴陵吉尉啓¶
葭葦之中為縣甚矣拙謀蘭菊之芬襲人幸哉接境謂¶
其聞魯之擊柝而以借楚之餘波詎得無言以申此意¶
某官敏無滯事清不近名凛然綵棒之風生里閻相賀¶
<pb:KR4d0250_WYG_015-13a>¶
隱若洞庭之波穏舟楫不驚雖雅意不貪於着鞭然諸¶
公願為之推轂摶九萬里之翼宜致逺於天衢照十二¶
乘之珠幾分光於鄰邑炎正縁糊口不憚折腰將欲束¶
装而來若為撫字之䇿儻獲傾盖而語可得箴規之詳¶
欣幸之私有言不旣¶
　　　上岳州盧守啓¶
法有所限莫辭墨綬之塵勞事非敢專必聴黄堂之約¶
束雖所製未為美錦而在前乃有覆車惟厚德恢乎其¶
<pb:KR4d0250_WYG_015-13b>¶
能容故私心恃此而不恐三薫身而修敬九頓首以馳¶
誠某官淵靜鎮浮清明燭逺律吕自黄鍾而始氣備中¶
和圭璋乃白玉之文道兼華實乆儲公望寖著民庸閱¶
栁子黔山巫水之銘旣招懷於蠻獠訪周郎赤壁巴邱¶
之跡荐綏輯於兵農燕寢凝香胡床坐嘯得其體要足¶
矣不親細務之米鹽何以督責為哉稍寛屬邑之轡䇿¶
新賣劍買牛之習興無襦有袴之謡公盍少留争願借¶
竹符之守上所注想當徑陞荷槖之班炎無尺寸之長¶
<pb:KR4d0250_WYG_015-14a>¶
急斗升之禄謬於擇地一鄉蕞爾而甚㣲使之理財千¶
户蕭然其無有雞户之小如此䑕技之窮謂何䕃樾焉¶
依儻容其遲鈍之恭職散材無用但誓以庶勤而奉公¶
悃愊之情編摩罔旣¶
　　　荅隂學諭啓¶
作縣之難今世以為通患從政之敏儒者未必皆能幸¶
而在君子之鄉或者寛長官之責某人詞華之美操履¶
之純為領袖於諸生廣絃歌於千室與邑子游鄉校而¶
<pb:KR4d0250_WYG_015-14b>¶
議政固所願聞使里人望廬舍而息争尤為有頼未遑¶
修記驟辱貽牋陳誼甚高愧於得錦繡之叚而無以報¶
依仁孔邇庶乎入芝蘭之室而聞其香心之所懷言不¶
能旣¶
　　　上趙丞相啓¶
賤有司之為邑怵惕於中大丞相之開藩照臨其上自¶
顧挈缾之守素無製錦之能孰為廣厦之帡幪幸近洪¶
鈞之坱圠三薰身而修敬九頓首以馳情某官惟德格¶
<pb:KR4d0250_WYG_015-15a>¶
天以誠許國言皆可績副聖主之所願聞事在必為¶
任諸公之所不敢然而道大則難合所以位高而弗居¶
進退以時卷舒自我身雖逺而在外義則顓於愛君寛¶
朝廷西顧之憂司管鑰北門之寄以整暇練三軍之¶
歩騎以慈祥輯四鄙之耕桑緩帶輕裘威譽旁行於邉¶
瑣清香畫㦸仁聲充滿於江臯竊聞道塗之言歴數將¶
相之舊惟公耆德為世重臣與其鎮撫於山川曷若謀¶
謨於廊廟俯觀物望仰察帝心即上玉麟再調金鉉展¶
<pb:KR4d0250_WYG_015-15b>¶
經綸可大之業成恢復無疆之休炎出自困窮安於瓠¶
落雖有脫選曹之喜而思為縣吏之難蕞爾一郷蕭然¶
千里欲撫字則財於何取欲趣辦則民所不堪厥或曠¶
官若為苟禄望繡裳之宻邇歎墨綬之拘縻三事掄材¶
尚不遺忘於㣲賤十連察吏庶其覆護於孤寒欣畏交¶
懷瞻依在念¶
　　　迎賀荆南帥閻侍郎啓¶
上初嗣服欲得封疆之重臣衆有公言無踰䑓閤之舊¶
<pb:KR4d0250_WYG_015-16a>¶
德自漢中而移鎮撫荆渚以臨邉隠如長城扞此方國¶
某官淵源之學經緯之文䟽通之才剛大之氣潛蓄者¶
如此其厚發揮之自然不窮間關出蜀道而來風采在¶
漢庭之右夫内則處六官之列與外而位九牧之尊是¶
曰得時便於行志衆人視此鮮不以利逹動乎其中君¶
子居之必欲以功烈見於當世况方面之輕重係敵情¶
之屈伸兹為上游之衝古稱用武之國幸而無方内之¶
犬吠可以集目前之燕安民兵散於田畆而虚有其名¶
<pb:KR4d0250_WYG_015-16b>¶
未能熟旗鼓之節官健聚於營壘而不作其氣徒以耗¶
金布之藏私商盛則盗伏其間緩之必縱而急之必變¶
常賦輕而民窮於下督之不可而弛之不能朝廷為¶
是選文武之英㑹府所以兼兵農之寄惟閒暇經營之¶
不苟毋務因循則安坐談笑而有餘何憂倉卒在今¶
日清明之初政宜此邦屬望於元侯然而為之藩垣特¶
一方之福爾至於授以魁柄又四海之願然炎以一陋¶
儒在此彫邑遇事多掣其肘字民徒勞於心𦕈然無異¶
<pb:KR4d0250_WYG_015-17a>¶
於庸人何以求知於先進踴躍自喜欲少見平昔依歸¶
之誠猖狂妄言不但作尋常賀慶之語其為悃愊罔旣¶
編摩¶
　　　迎賀岳州田倅啓¶
外諸侯之守鎮撫斯民半刺史之尊通行其政上所識¶
擢衆皆觀瞻某官實浮于名德見於行噐堪致逺常陪¶
玉節之英游智在養恬不問青雲之㨗徑從題輿之借¶
重承剖竹之維藩三江五瀦雖據形勝之地四邑萬户¶
<pb:KR4d0250_WYG_015-17b>¶
未復承平之時藹然仁厚之聲慰此旄倪之望專城畫¶
諾固資别乘之功當宁思賢行拜出綸之召炎不暇擇¶
地正縁為貧有如投足於薄氷憂其不免兹幸庇身於¶
廣夏或者少安欣抃之私編摩莫寫¶
　　　迎賀梁總領啓¶
重兵宿於要地以信臣領其轉輸明詔謀於大庭許諸¶
公有所論薦竟繇親擢乃得實能綸命流傳輿情欣愜¶
某官才全而識敏志定而氣和術業足以濟時聲名著¶
<pb:KR4d0250_WYG_015-18a>¶
於將指觀風行而草偃推善人去殺之仁知川竭則谷¶
虚體王者富民之意帝念上游之萬竈日殫經費之千¶
金選擇自乎淵𠂻光華増於星使固吾邦之守衛形敵¶
國以富強操六路之贏資錢流地上入九關而計奏敵¶
在目中即綴近班盡攄素藴炎起家寒甚得邑蕭然繭¶
絲保障不可以兩全簿書期㑹若何以逃責一官乃身¶
之累髮種種以彫殘萬間為庇之多心摇摇而瞻遡¶
　　　與周知録啓¶
<pb:KR4d0250_WYG_015-18b>¶
英躔所次榮居府掾之先法守至詳糾正官寮之失依¶
芙蓉而増麗萃棣蕚以聮芳某官學積於身仕行其志¶
高足安於徐歩終到亨衢敏手妙於撥煩常新游刃使¶
所居之官大見有用之才全吏不能欺財何憂乎不足¶
獄無所枉民自喜於無寃佇聞推轂之裏言别拜出綸¶
之新渥炎𨽻於屬邑仰止清規遥睇茵慿心雖馳而身¶
縶敬修竿牘詞則淺而情深¶
　　　回唐觧元啓¶
<pb:KR4d0250_WYG_015-19a>¶
待有司之公選抱先聖之遺經笑談場屋之中自期得¶
雋睥睨譙門之下果見飛英䑕輩何為龍媒遂出某人¶
文無蹈襲行亦雅馴雖懷璧不可以越郷幾於賈禍然¶
發矢必期於破的所以運竒從容畫史之神閒披靡小¶
巫之氣索取青氊之舊旣可壓於争心奪錦標而歸當¶
更觀於巧手¶
　　　回胡解元啓¶
寉書求士鶚薦推賢姓名在百里以單傳詞賦於一州¶
<pb:KR4d0250_WYG_015-19b>¶
而獨歩喜英材之翔翥起老令之摧頽某人學務汲深¶
識思致逺擔簦乆出素有志於功名挾䇿來歸果獨先¶
於流輩聞陽春之寡和合月旦之公評樂止一夔所謂¶
少之而為貴經聮千佛即當自此以超凢贊慶之私有¶
言不旣¶
　　　回徐尉啓¶
里門宻邇廼無識面之因宦牒差池適有同寮之幸喜¶
蕞爾蒹葭之渚來蔚然蘭菊之芬某官學非空言文得¶
<pb:KR4d0250_WYG_015-20a>¶
正法决科入仕議論直而無欺歴考借資志意恬而不¶
躁德兼慰畏盗必逃奔綵棒在門將快百里之先覩金¶
閨通籍佇有羣公之裏言炎翰墨陳人簿書俗吏慚無¶
仁術致桑下之雉馴尚倚英風止花隂之犬吠敬酬函¶
賜翹想車音¶
　　　回彭秀才啓¶
蒼蠅㸃璧物惟其潔而易汙鴻鴈傳書事或以虛而成¶
實然知過貴於能改而止謗在乎自修某人將出幽而¶
<pb:KR4d0250_WYG_015-20b>¶
遷喬無惡濕而居下誰能膠其目而不視未免困於心¶
而後懲雖無桑中之期難學栁下之可往者不可諌矣¶
勿蹈前非此物奚為至哉盍思自返長牋委貺雅意甚¶
勤敢陳藥石之言愧匪瓊瑶之報¶
　　　賀趙倉啓¶
平糴惠民顓任皇華之胄使䟽榮將指孰踰棣蕚之懿¶
親方析魚符就頒龍節先聲藉甚輿誦藹然某官體道¶
据中見幾廸哲屬尊且近先周室之宗盟政簡而寛冠¶
<pb:KR4d0250_WYG_015-21a>¶
漢京之循吏所以蓄儲於公望不惟撫字於侯藩天空¶
而日月自髙仰聖心之繼照夲固而枝葉必茂閱燕齒¶
以求賢暫凝坐嘯之香即攬按行之轡八政先於足食¶
農末何傷六條顓以察州官曹皆肅不待奏甘泉之計¶
即當陞文石之班炎困頓半生艱危萬狀只縁糊口未¶
免折腰繭絲保障不可以兩全簿書期㑹若何而逃責¶
一官乃身之累髮種種以彫殘萬間為庇之多心摇摇¶
而瞻遡¶
<pb:KR4d0250_WYG_015-21b>¶
　　　賀薛漕啓¶
命出中除任顓外計部刺史之選上欲寄以咨詢諌大¶
夫之來下熟聞其風采輶軒壓境輿誦載塗豈無他人¶
可以付漕轉之事必有君子乃能蘇凋瘵之民某官人¶
物超乎漢唐師友得諸洙泗潜心黙識養以湛深之思¶
正色盡言見其剛大之氣第知許國不自為謀調萬物¶
之鹽梅鼎方折足蓄九淵之雷電龍有逆鱗肫然獻忠¶
聞者動色惟仁人獨勇於義雖昔賢猶病其難用之則¶
<pb:KR4d0250_WYG_015-22a>¶
不負所學而求容捨之則自得於中而無悶然有德去¶
留之决乃本朝輕重之幾盖為之兆而賜環故起於¶
家而持節先聲騰湧協氣薫陶姑慰一方之情尚違四¶
海之願謂宜端委盡發經綸㫁國論於文昌紫㣲之廷¶
還士風如慶歴元祐之際炎未煩䥴遣將近終更慮折¶
族庖之刀願歸間道之璧自悲俯啄而仰顧孰肯右挈¶
而左提三年飽百里之艱難一旦有二天之臨照雖未¶
瞻於履舄如素出於門墻萬金書扎之中尚䝉慰薦六¶
<pb:KR4d0250_WYG_015-22b>¶
轡茵慿之側豈忍弃捐仰瞻鴻㕍之飛不勝燕雀之賀¶
　　　賀張總領啓¶
逺聞使指近在王畿竊謂一時人物之英豈顓平糴是¶
以千里音書之賀未徹記曹不踰朞年果有新命升中¶
郎於華貫總外計於上流喜溢三軍風行六路某官有¶
雄識雅健之文而加之篤實有正大高明之學而揆以¶
中庸暫擁皇華而按行獨當上意之選擇倚之於封疆¶
扞禦所以飬其望處之於錢榖浩穰又以觀其材江漢¶
<pb:KR4d0250_WYG_015-23a>¶
數屯半天下勁兵之聚湖廣四面供軍中經費之湏實¶
難其人可付此寄今以明公之至盛際於昭代之有為¶
春秋如大川之方增聲譽如北斗之高掲行其平生德¶
業之所蓄願以逺大規模而自期憂民憂國之深固其¶
素志足食足兵之外别有逺猷勲庸當自此而益新富¶
貴亦鼎來而未艾炎乆拘吏鞅忽近師門輿誦藹然皆¶
動色而相語私心喜甚不待言而可知未侍茵慿倍增¶
向仰¶
<pb:KR4d0250_WYG_015-23b>¶
　　　賀張倅啓¶
詔璽疏榮題輿借重外諸侯之守職在藩宣監御史之¶
嚴事皆關决先聲藉甚衆志悚然某官今事指南儒流¶
華盖倚徙藍田之千竹已著真清徊翔葉縣之雙鳬輙¶
騰治最不行㨗徑以訖外庸對畫㦸以交輝擁緹屏而¶
競爽得湖山之勝於坐上雖可登臨聴雞犬之聲於民¶
間未能富庶特煩半刺來貳五符佇歌别駕之功即拜¶
賜環之命展一編於籌䇿復三㦸於門庭炎不憚折腰¶
<pb:KR4d0250_WYG_015-24a>¶
只縁糊口有簿書即有期㑹觸事懷憂為保障不為繭¶
絲視民多愧轍中之魚涸矣幕上之燕危哉活窮鱗以¶
一勺之清波棲倦翼於萬間之廣夏依歸之切咏誦奚¶
殫¶
　　　謝岳州劉守啓¶
宦牒縻於墨綬幾不自量薦牘出於黄堂素非敢望未¶
去覺吏民之改觀將歸傳親舊以為榮竊以作縣之難¶
今世以為通患入官之意古人亦或為貧苟無㧞萃之¶
<pb:KR4d0250_WYG_015-24b>¶
才難副陟明之選炎繆於擇地何以字民蕭條百里之¶
窮瑟縮三年之乆繭絲保障理不可以兩全刀筆簿書¶
罪易盈於百謫幸玉音之有㫖削版帳之無名部使者¶
亷問至詳明府君奉行惟謹蘇疲民於憔悴之後脫小¶
吏於煎熬之中已及終更未煩䥴遣念厥初之移病恐¶
至噬臍及其後之丐祠又憂濡尾豈謂升階之漸乃承¶
褒衮之華某官恕以及人清而容物假借屬縣輙符移¶
趣辦之嚴收羅滯材借廊廟平章之用顧如炎輩所謂¶
<pb:KR4d0250_WYG_015-25a>¶
鯫生學術盖空空然何能純正吏事又碌碌耳烏得詳¶
明弃之如犛牛之一毛取之非鴻鵠之六翮誤䝉慰薦¶
莫稱品題炎敢不行所聞知厲其遲鈍進修則勉諸在¶
已窮逹則歸之於天無累知人斯為報德¶
　　　謝薛漕啓¶
邑下效官初無善狀䑓中取士俯及臞儒不止一諾重¶
於黄金是謂隻字踰於華衮未去覺吏民之改觀將歸¶
傳親舊以為榮且知人莫貴於知心而守已必先於守¶
<pb:KR4d0250_WYG_015-25b>¶
道習俗之流弊也甚矣操履之有常者難哉自非卓爾¶
之賢安得介然之節炎學非適用仕不逮人與物多違¶
雖佩韋而自儆蒞官不敏顧製錦以何堪繭絲保障難¶
至於兩全刀筆簿書易盈於百謫幸玉音之有㫖削版¶
帳之無名遂獲終更免煩䥴遣此心自揆竊憂日暮之¶
倒行敢意深知乃謂歲寒之可保盖某官斯文司命善¶
類主盟聲名震於一時許與信於四海顧如炎輩出自¶
寒鄉憐其困躓之孤蹤借以吹噓之餘論苐慚固陋莫¶
<pb:KR4d0250_WYG_015-26a>¶
副品題炎敢不行所見聞審於義利視桑榆之將晚素¶
髮雖生睎松栢之後彫丹心猶在益修志意以荅恩私¶
　¶
　¶
　¶
　¶
　¶
　¶
<pb:KR4d0250_WYG_015-26b>¶
　¶
　¶
　¶
　¶
　¶
　¶
　¶
　雙溪類稾卷十五¶
