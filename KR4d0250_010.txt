# -*- mode: mandoku-view; -*-
#+TITLE: 雙溪類稾
#+DATE: 2015-08-25 00:00:57.840001
#+PROPERTY: ID KR4d0250
#+PROPERTY: BASEEDITION WYG    
#+PROPERTY: JUAN 卷十
<pb:KR4d0250_WYG_010-1a>¶
欽定四庫全書¶
　雙溪類槀卷十　　　　　　宋　王炎　撰¶
　　長短句(幷序/)¶
　　　長短句序¶
古詩自風雅以降漢魏間乃有樂府而曲居其一今之¶
長短句蓋樂府曲之苖裔也古律詩至晚唐衰矣而長¶
短句尤為清脆如么絃孤韻使人屬耳不厭也予於詩¶
文本不能工而長短句不工尤甚蓋長短句宜歌而不¶
<pb:KR4d0250_WYG_010-1b>¶
宜誦非朱唇皓齒無以發其要妙之聲予為舉子時早¶
夜治程文以幸中於有司古律詩且未暇著意況長短¶
句乎三十有二始得一第未及升斗之粟而慈親下世¶
以故家貧清苦終身家無絲竹室無姻侍長短句之腔¶
調素所不解終䘮得簿崇陽逮今及五十年而長短句¶
所存者不過五十餘闋其不工可知矣今之為長短句¶
者字字言閨閤事故語陋而意卑或者又為豪壯語以¶
矯之夫古律詩且不以豪壯為貴長短句命名曰曲取¶
<pb:KR4d0250_WYG_010-2a>¶
其曲盡人情惟婉轉嫵媚為善豪壯語何貴焉不溺於¶
情慾不蕩而無法可以言曲矣此炎所未能也曹公論¶
雞跖曰食之無益弃之可惜此長短句五十餘闋亦雞¶
跖之類也故裒而集之因發其意於卷首云嘉定十一¶
年四月朔日雙溪王炎序¶
　　　蝶戀花(崇陽縣圃夜飲/)¶
纎手行杯紅玉潤滿眼花枝雨過臙脂嫩新月一眉生¶
淺暈酒闌無奈添春困　喚起醉魂君莫問憔悴顔容¶
<pb:KR4d0250_WYG_010-2b>¶
羞與花相近人自無情花自韻風光易老何須恨¶
　　　㸃絳唇(崇陽野次/)¶
雨濕東風誰家燕子穿庭户孤村薄暮花落春歸去¶
浪走天涯歸思縈心緒家何處亂山無數不記來時路¶
　　　臨江仙(吳宰生日/)¶
欲近上元人意好月如人意團圓暖風催趣養花天三¶
山來寉駕萬户識鳬仙　手種河陽桃李樹暫時花發¶
春妍綵衣一笑棹觥船明年當此日人到鳳池邊¶
<pb:KR4d0250_WYG_010-3a>¶
　　　好事近(同前/)¶
時節近元宵天意人情都好煙柳露桃枝上覺今年春¶
早　遏雲一曲鳳將雛疑是在蓬島玉筍扶杯瀲灔願¶
黒頭難老¶
　　　水調歌頭(留宰生日/)¶
愛日䕶輕暖醖造小春時桃溪雲斂一㸃郎星吐清輝¶
鍊玉顔容難老㸃漆精神如舊不用摘霜髭厭薄蓬萊¶
景戲踏兩鳬飛　潘花底陶柳外細民肥萬家喜色融¶
<pb:KR4d0250_WYG_010-3b>¶
作瑞氣擁牙緋慿仗春葱洗玉領畧朱櫻度曲引滿又¶
何辭只待琴歌畢安步上丹墀¶
　　　又(夜泛湘江/)¶
江月冷如水江水碧於空晚來一霎過雨為我洗秋容¶
悄悄四山人靜凛凛三更露下天濶呌孤鴻喚醒篷窻¶
夢身在水晶宫　揖湘妃招月姊御清風素琴韻逺不¶
覺醉眼杏花紅禹穴騎鯨仙去東海釣鰲人逺此意與¶
誰同倚柂一長嘯出壑舞魚龍¶
<pb:KR4d0250_WYG_010-4a>¶
　　　又(登石鼔合江亭/)¶
千里倦游客老眼厭塵煙蒸湘平逺他處無此好江山¶
把酒一聽欵乃過了黄花時節水國倍生寒輸與滄浪¶
叟長伴白鷗閒　傍江亭窮杳靄踞巉嵓水深石冷聞¶
道别有洞中天待倩靈妃調曲喚起馮夷短舞從此問¶
羣仙雲海𣺌無際波湧緩移船¶
　　　念奴嬌(菊/)¶
小粧朱檻䕶秋英千㸃金鈿如簇黄葉白蘋朝露冷只¶
<pb:KR4d0250_WYG_010-4b>¶
有孤芳餘馥華髮蒼顔宦情羈思來伴花幽獨廵簷無¶
語清愁何啻千斛　因念愛酒淵明東籬雅意千載無¶
人續身在花邊須一醉小覆杯中醽醁過了重陽捻枝¶
嗅蘂休嘆年華速明年春到陳根更有新緑¶
　　　蝶戀花(壬子/)¶
柳暗西湖春欲暮無數青絲不繫行人住一㸃心情千¶
萬緒落花寂寂風吹雨　喚起聲中人獨睡千里明駝¶
不踏山間路謾道遣愁除是醉醉還易醒愁難去¶
<pb:KR4d0250_WYG_010-5a>¶
　　　念奴嬌(海棠時過江潭/)¶
曉來雨過遍海棠枝上臙脂如滴桃杏不堪來比並信¶
是傾城傾國藏韻收香誰能描貌閤盡詩人筆從教睡¶
去為留銀燭終夕　不待過了清明緑隂結子無處尋¶
春色蔌蔌輕紅飛一片便覺臨風悽惻莫道無情嫣然¶
一笑也似曾相識惜花無主自憐身是行客¶
　　　浪淘沙令(菊/)¶
秋色滿東籬露滴風吹憑誰折取泛芳巵長是年年重¶
<pb:KR4d0250_WYG_010-5b>¶
九日苦恨開遲　因記得當時共撚纎枝而今寂寞鳳¶
孤飛不似舊來心緒好惟有花知¶
　　　採桑子(秋日丁香/)¶
一畨染就春風巧細著工夫㸃綴紅酥此際多應别處¶
無　玉人不為花為主辜負芳菲香透簾帷誰向釵頭¶
挿一枝¶
　　　好事近(早梅/)¶
玉頰映紅綃攙報東風消息雖則清臞如許有生香真¶
<pb:KR4d0250_WYG_010-6a>¶
色　相看動是隔年期忍不飲㳙滴莫待輕飛一片却¶
說花堪惜¶
　　　鷓鴣天(梅/)¶
淡淡疎疎不惹塵暗香一㸃靜中聞人間怪有晴時雪¶
天上偷回臘裏春　疑淺笑又輕顰雖然無語意相親¶
老來尚可花邊飲惆悵相携失玉人¶
　　　臨江仙(落梅/)¶
雪片幻成肌骨月華借與精神一聲羌笛怨黄昏吹香¶
<pb:KR4d0250_WYG_010-6b>¶
飄縞袂脫迹委紅裙　枝上青青結子子中白白藏人¶
那時别是一家春擘泥嘗煮酒拂席卧清隂¶
　　　阮郎歸¶
落花時節近清明南園芳草青東風料峭雨難晴那堪¶
中宿酲　回首處自銷凝誰知人瘦生倚欄無語不禁¶
情杜鵑啼數聲¶
　　　青玉案¶
深紅數㸃吹花絮又燕子飛來語逺水平蕪春欲暮年¶
<pb:KR4d0250_WYG_010-7a>¶
年長是清明時候故遣人憔悴　竹雞啼罷山村雨正¶
寥落無情緒猛省從前多少事緑楊堤上樓臺如畫此¶
景今何處¶
　　　卜筭子¶
膩玉染深紅艶麗難常好已是人間祓禊時花亦隨春¶
老　喚取麴生來醉賞惟宜早此去隂晴十日間㸃㸃¶
粘芳草¶
　　　木蘭花慢(莫春時在分寧/)¶
<pb:KR4d0250_WYG_010-7b>¶
博山香霧冷新雨過怯單衣正飛絮濛濛平蕪杳杳家¶
在天涯春難住人易老又等閒過了踏青時枝上紅稀¶
緑暗杜鵑剛向人啼　依依謾嘆鏽生鐔鋏塵滿絃徽¶
想北山猿寉南溪鷗鷺怪我歸遲青雲事今已晚倚小¶
窻誰與話襟期對酒有愁可解擘牋無怨休題¶
　　　浪淘沙令(丙寅在大坂/)¶
流水遶孤村楊柳當門昔年此地往來頻認得緑隂携¶
手處笑語如存　往事不堪論强對清樽梅花香裏月¶
<pb:KR4d0250_WYG_010-8a>¶
黄昏白首重來誰是伴獨自銷魂¶
　　　木蘭花慢(同前/)¶
緗桃花樹下記羅襪昔經行至今日重來人惟獨自花¶
亦彫零青鳥杳無信息徧人間何處覔雲軿紅錦織殘¶
舊字玉簫吹斷餘聲　銷凝衣故幾時更又誰復卿卿¶
念鏡裏琴中離鸞有恨别鵠無情齊眉處同笑語但有¶
時夢見似平生愁對嬋姢三五素光暫闕還盈¶
　　　阮郎歸(霅川作/)¶
<pb:KR4d0250_WYG_010-8b>¶
幾回幽夢繞家山怯聞梅弄殘蕭蕭黄落客氊寒不禁¶
衣帶寛　身外事意闌珊人間行路難尋思百計不如¶
閒休貪朱兩轓¶
　　　小重山(至後一日長興趙宰到郡併招/歸安烏程二宰及項廣文同飯)¶
日脚纔添一線長葭灰吹玉琯轉新陽老來添得鬂邊¶
霜年華換歸思滿滄浪　喚客對凝香公庭鳬鶩散緩¶
行觴何須紅袖立成行清談好勝似聽絲簧¶
　　　臨江仙(莫子章郎中買妾佐酒/魏倅以詞戲之因次韻)¶
<pb:KR4d0250_WYG_010-9a>¶
試問休官林下去何人得似髙年壺中不記歲時遷吹¶
簫新有伴飡玉共求仙　有客樽前曾得見月眉雲鬂¶
姢姢斷腸刺史獨無縁誰能聞一曲偷向笛中傳¶
　　　又¶
思憶故園花又發等閒過了流年休論陞擢與平遷拂¶
衣歸去好無事即神仙　況是老人頭雪白羞看紅粉¶
嬋姢鸞孤鳳隻且隨縁莫將桃葉曲留與世人傳¶
　　　水調歌頭(送魏倅/)¶
<pb:KR4d0250_WYG_010-9b>¶
新漲鴨頭緑春滿白蘋洲小停畫鷁莫便折柳話離愁¶
縹緲觚稜在望不用東風借便一昔到皇州别酒十分¶
酌何惜覆瑶舟　從此去上華貫入清流風姿如許自¶
合唾手復公侯老我而今衰謝夢繞故園松菊底事更¶
遲留早晚挂冠去江上狎浮鷗¶
　　　清平樂(越上作/)¶
呢喃燕語共訴春歸去春去從他留不住落盡枝頭紅¶
雨　老翁袖手優游閒愁不到眉頭過了麥黄椹紫歸¶
<pb:KR4d0250_WYG_010-10a>¶
期只在新秋¶
　　　乂¶
兒曹耳語借問何時去家在翠微深處住生計一犁新¶
雨　客中且恁浮游莫將事挂心頭縱使人生滿百筭¶
來更幾春秋¶
　　　南柯子¶
天末家何許津頭客未歸柳梢緑暗早鶯啼胡蝶不知¶
春去遶園飛　選勝多游冶當爐有麗姝青翰載酒漾¶
<pb:KR4d0250_WYG_010-10b>¶
晴暉不忍十分寥落負花時¶
　　　好事近¶
閒日似年長又在他鄉春莫柳外一聲鶗鴂怨落花飛¶
絮　苧羅只似舊時青人今在何處試問鴟夷因甚載¶
西施同去¶
　　　朝中措¶
杜鵑聲斷日曈曨過雨濕殘紅老色菱花影裏客愁蕉¶
葉香中　柳梢飛絮桃梢結子斷送春風莫恨春無覔¶
<pb:KR4d0250_WYG_010-11a>¶
處明年還再芳叢¶
　　　南柯子(秀叔娶婦不令人知/以小詞為賀因戲之)¶
對鏡鸞休舞求凰鳳自飛珠鈿翠珥宻封題中有蠻牋¶
細字沒人知　環佩燈前結輜軿月下歸笑他織女夜¶
鳴機空與牛郎相望不相隨¶
　　　朝中措(九月末/水仙開)¶
薔薇露染玉肌膚欲試鏤金衣一種出塵態度偏宜月¶
伴風隨　初疑解后湘妃洛女似是還非只恐乘雲輕¶
<pb:KR4d0250_WYG_010-11b>¶
舉翩然飛度瑶池¶
　　　西江月(用荼䕷釀酒飲盡/因成此敬呈繼詩)¶
蔌蔌落紅都盡依然見此清姝水沉為骨玉為膚留得¶
春光小住　鴛帳巧藏翠蔓燕釵斜嚲纎枝休將往事¶
更尋思且為濃香一醉¶
　　　浪淘沙(辛未中秋與/文蔚逹可飲)¶
月色十分圓風露姢姢木樨香裏凭欄干河漢横斜天¶
似水玉鑑光寒　草草具杯盤相對蒼顔素娥莫惜少¶
<pb:KR4d0250_WYG_010-12a>¶
留連秋氣平分蟾兎滿動是經年¶
　　　柳梢青(鄭宰母/氏生日)¶
葭管風微萊衣香軟歌鳳將雛笑酌流霞問人何處别¶
有瑶池　相將月佩霞裾領鳬舄歸朝玉墀管取長年¶
進封大國穏住清都¶
　　　踏莎行¶
木落天寒年華又暮老來多病須調䕶詩編酒榼總無¶
縁閒中贏得瞢騰睡　塵暗犀梳香消翠被悄無音信¶
<pb:KR4d0250_WYG_010-12b>¶
來青羽新愁正自上眉峰黄昏庭院瀟瀟雨¶
　　　清平樂(壬申/除夜)¶
一杯椒醑惜飲難成醉爆竹聲中人未睡共道今宵守¶
歲　不如且就衾裯誰能細數更籌三百六旬過了明¶
朝却是年頭¶
　　　卜筭子(癸酉二月雨/後到雙溪)¶
渡口喚扁舟雨後青綃皺輕暖相重䕶病軀料峭寒還¶
透　老大自傷春非為花枝瘦那得心情似少年雙燕¶
<pb:KR4d0250_WYG_010-13a>¶
歸時候¶
　　　又¶
散䇿問芳菲春半花猶未蓓蕾枝頭怯苦寒恰似人憔¶
悴　人莫恨花遲天自催寒去雨意纔收日氣濃玉靨¶
紅如醉¶
　　　江城子(癸酉春社/)¶
清波𣺌𣺌日暉暉柳依依草離離老大逢春情緒有誰¶
知簾箔四垂庭院靜人獨住燕雙飛　怯寒未敢試春¶
<pb:KR4d0250_WYG_010-13b>¶
衣踏青時懶追隨野蔌山殽村釀可從宜不向花邊拚¶
一醉花不語笑人癡¶
　　　虞美人(甲戌正月/望後燕來)¶
鏡中失盡雙青鬂懶更占花信小梅半謝雨垂垂未許¶
輕紅破蕾綴桃枝　社前歸燕穿簾語似說人憔悴自¶
縁老去少歡悰不是春寒料峭怯東風¶
　　　南鄉子(甲戌正月/)¶
雲淡日曨明久雨潺潺乍得晴社近東臯農務急催耕¶
<pb:KR4d0250_WYG_010-14a>¶
又見菖蒲出水青　池面縠紋平掠水迎風燕羽輕試¶
出訪尋春色看相迎巧笑花枝似有情¶
　　　南柯子¶
山暝雲隂重天寒雨意濃數枝幽艷濕啼紅莫為惜花¶
惆悵對東風　蓑笠朝朝出溝塍處處通人間辛苦是¶
三農要得一犁水足望年豐¶
　　　憶秦娥(甲戌賞春/)¶
臙脂㸃海棠落盡青春晚青春晚少年遊樂而今慵懶¶
<pb:KR4d0250_WYG_010-14b>¶
　春光不可無人管花邊酌酒隨深淺隨深淺牡丹紅¶
透荼䕷香軟¶
　　　夜行船(賀將使叔/成寳相寮)¶
淡飯麄衣隨分過新成就庵寮一箇靜處藏身十分自¶
在只恁麽有何不可　過眼空花都見破紅塵外獨行¶
獨坐也沒籌量也沒繫絆更覔甚三乘四果¶
　　　臨江仙(和將使許/過雙溪)¶
鶗鴂一聲春事了不知苦勸誰歸花梢香露染薔薇小¶
<pb:KR4d0250_WYG_010-15a>¶
梅酸著齒酒榼正堪携　鴨緑一篙新雨過逺山半出¶
脩眉仙翁理棹欲來時遶簷烏鵲喜報與主人知¶
　　　驀山溪(巢安寮/畢工)¶
鶯啼花謝斷送春歸去雨後聽䳌聲恰似訴留春不住¶
韶光易過暗被老相催無箇事沒些愁方是安身處¶
栽松種菊相見為賔主終日掩柴扉但只有清風時度¶
不忺把酒又不喜觀書飢時飯飽時茶困即齁齁睡¶
　　　憶秦娥¶
<pb:KR4d0250_WYG_010-15b>¶
頭如雪塵縁衮衮無休歇無休歇買田築屋是何時節¶
　從今事事都休說巢安寮裏藏疎拙藏疎拙許誰為¶
伴溪山風月¶
　　　滿江紅(至日和/黄伯威)¶
宦海浮沉名與字不能彰徹青雲上諸公衮衮難登狹¶
劣結綬彈冠成底事解頥折角皆虛說待黄粱夢覺始¶
歸來非明哲　易消釋空中雪多虧闕天邊月筭人生¶
必有衰羸時節任是一陽來復後梅花栁眼先春發料¶
<pb:KR4d0250_WYG_010-16a>¶
明年又老似今年當休歇¶
　　　玉樓春(丙子十/月生朝)¶
壯年糊口謀升斗朱墨塵埃黏兩袖黄粱夢斷始歸來¶
依舊琴書當左右　而今藏取持螯手林下獨居閒散¶
又問之何以得長年寡欲少思安老朽¶
　　　又¶
大都四序隂晴半天上油雲舒又卷若還心也似雲閒¶
老色何由來上面　生平辛苦今蕭散得䘮榮枯皆歴¶
<pb:KR4d0250_WYG_010-16b>¶
徧人言不死是神仙我但耳聞非眼見¶
　¶
　¶
　¶
　¶
　¶
　¶
　雙溪類槀卷十¶
