# -*- mode: mandoku-view; -*-
#+TITLE: 雙溪類稾
#+DATE: 2015-08-25 00:00:57.788668
#+PROPERTY: ID KR4d0250
#+PROPERTY: BASEEDITION WYG    
#+PROPERTY: JUAN 卷七
<pb:KR4d0250_WYG_007-1a>¶
欽定四庫全書¶
　雙溪類槀卷七　　　　　　宋　王炎　撰¶
　　古律詩¶
　　　送謝庭玉二首¶
舊事十年久故人千里踈喜逢青眼語勝寄錦鱗書草¶
草衘杯酒怱怱返笋輿桂山今健否煩為問興居¶
　　　二¶
話舊情非淺遄歸意謂何杜門元簡出命駕特相過黄¶
<pb:KR4d0250_WYG_007-1b>¶
鵠仙翁逝青衿子姓多屬渠勤肄業歲月易磋跎¶
　　　送劉都幹¶
本歎儒冠誤因思學六韜侵尋身尚困凌厲氣當豪生¶
理舊良薄親年今已髙匣中雄劍在早去樹旗旄¶
　　　清江勸駕送舉人二首(此以上臨江所作/)¶
藏山有良玉潛淵有明珠寶氣露光彩見者詎肯遺賢¶
士抱良貴又與珠玉殊方其未達時𦕈然一布韋時來¶
取通顯乘軒而執珪鶴書出閶闔嗣聖清明初彈冠今¶
<pb:KR4d0250_WYG_007-2a>¶
彚征駸駸上天衢顯親與事君忠孝當無虧¶
　　　二¶
黄堂暫虛位勸駕屬守丞金石方遏宻不敢歌鹿鳴吉¶
蠲置觴豆少洽賔主情西風吹桂枝馬首將東行春官¶
奏髙第天子開延英親䇿降清問健論攄丹誠解褐躋¶
膴仕何止為身榮二劉與三孔至今流芳馨願言踵前¶
脩勉矣垂令名¶
　　　次韻分寧胡宰贈行¶
<pb:KR4d0250_WYG_007-2b>¶
别駕無才堪展驥解印來歸私自喜意欲息肩猶未能¶
政坐文窮巧為祟鳬仙傾蓋如舊知氷玉清言心可洗¶
況逢父老誇長官撫字有恩淪骨髓俶裝暫去桃李隂¶
遽勤飲餞枉車騎自憐孤冷仍數竒諸公薦口頗難啓¶
溪上只今梅未花歸時春燕定成壘妙語吹噓恐過情¶
甚慚緑綺奏山水君才過我蓋十倍乃容蹇足陪驪駬¶
異鄉為客更别離寒日纁黄催短晷平生惜飲亦徑醉¶
放歌不記南山鯉¶
<pb:KR4d0250_WYG_007-3a>¶
　　　次韻巴陵羅簿送行二首¶
旌陽峯下水成淵可約鳬鷗共一川種秫漸營浮蟻甕¶
結茅重理蠧魚編敢期晤語方傾蓋遽有新詩當贈鞭¶
仰望青雲多鼎貴無由換骨學飛仙¶
削去浮夸意味真襟期殊不似今人慶傳於後珠成樹¶
德潤其身玉有筠在昔㕍行嘗並進只今寉髮獨相親¶
仕雖不達俱强健剥復何須問大鈞¶
　　　次韻分寧羅簿贈行二首¶
<pb:KR4d0250_WYG_007-3b>¶
剛腸厭徇俗老眼飽閱世讀書學經綸亦頗識一二妄¶
意糟粕中啜嚌得馨㫖終然不可用落落多左計慨念¶
古人逺莫救吾道弊脩溪有短簿今代習鑿齒貽我瓊¶
瑶章有美而無刺内視才具短不能尺有咫贈言雖甚¶
寵借玉恐未是公等必飛揚我老惟退避¶
　　　二¶
己丑太常第君家登兩翁黄鵠久仙去不亡有流風小¶
阮最逸羣未幾魚化龍江城始解后岩邑仍過從謂予¶
<pb:KR4d0250_WYG_007-4a>¶
偕二父聮名千佛中一見辭色莊再欵肺腑通議論到¶
易象或借聽於聾我行踏京塵君棲簿書叢情親不厭¶
久語别殊怱怱回首川陸隔天寒悲塞鴻¶
　　　郊祀慶成詩(此以下中都所作/)¶
燕翼傳丕緒龍飛襲慶基萬年新景命三歲始親祠脩¶
已崇仁儉承顔洽孝慈和平調玉燭靜謐偃鋒旗九廟¶
歆禋享三宫集夀祺馨香端可薦降鍳本無私寶律迎¶
長至觚壇蕆上儀貢金來牧伯執玉列丞疑祼鬯清宫¶
<pb:KR4d0250_WYG_007-4b>¶
後燔蕭太室時青城收宿靄黄道煥晴曦六驥鑾輿穏¶
千牛彩仗移聲文蒐舊典誓戒儆前期陟配尊皇祖靈¶
承合大示陶匏浮泛齊繭栗用騂犧皦繹圜鍾奏忱恂¶
祝冊辭夜分風籟靜天近斗杓垂聖意彌寅畏臣心盡¶
肅祇欽柴靈下墮拜胙福來綏樂與民同慶寧顓已受¶
釐榮光浮翠輦歡抃擁彤墀日騎屯方罷雲韶樂共隨¶
一聲傳入蹕萬目望華芝丹鳳端門聳金雞渙號施厖¶
恩沾動植協氣暢華夷星拱班徐退天容喜可知乾符¶
<pb:KR4d0250_WYG_007-5a>¶
宜永握瑞諜遂停披嵩嶽聲洋溢鈎鈐色陸離永承長¶
樂養恭奉未央巵鍚羡均家國儲祥衍本支函生蒙帝¶
力擊壤共春熙¶
　　　送吳司令知金州¶
曩時異姓新安王中興功烈書旗常邊兵不敢窺蜀塞¶
至今恃此為金湯我生久恨在王後幸識王孫人物秀¶
立朝日淺即西還自詭一州宜試守媯墟北望臨咸陽¶
徃事令人多感傷清時乗障姑緩帶試問澆瓜兼採桑¶
<pb:KR4d0250_WYG_007-5b>¶
湖上花光濃似酒紫微惜别同携手一杯為夀謝不能¶
千里關山漫回首春秋鼎盛握虎符此行善保千金軀¶
籌邊熟慮得全䇿歸來却獻平戎書¶
　　　和李提幹携詩相訪¶
古來論人物西蜀名士多李侯有醖籍自愛如隨和不¶
肯扣朱門漫刺獨我過筆端金石鳴音節如九歌小拂¶
榻上塵揮麈傾懸河歲月易晼晚功名忌蹉跎西風向¶
摇落如此覉旅何倦游且西還萬里行江沱士誠有所¶
<pb:KR4d0250_WYG_007-6a>¶
挾光彩終不磨翰墨更著鞭淵雲可同科¶
　　　用前韻答李提幹¶
交游不厭廣益友未必多晚乃識斯人心肅而氣和薄¶
言臭味同屢枉髙軒過手携緑綺琴絃以白雪歌别易¶
㑹合難預愁隔關河老我無所營豈復憂蹉跎才髙位¶
猶下君意將如何有玉不願獻誰能涕滂沱自可薦藻¶
藉政須工琢磨何以贈君行聖門晞四科¶
　　　九日登寶叔塔同游者楊大著李校書馮正字¶
<pb:KR4d0250_WYG_007-6b>¶
　　　曾著作易校書¶
湖邊老石立巨鰲背負浮圖千尺髙升髙望逺天界濶¶
海山江樹皆秋毫蓬萊藏室極清靜雖有暇日無遊遨¶
不應令節亦虛度特為茰菊觴新醪樽前一笑豈易得¶
身渉百憂今二毛茲游回首便陳迹事如逝水流滔滔¶
明年九日定何許未用感慨增煩勞半生隨牒落州縣¶
莫年結綬來神臯去留聚散偶然耳且覆一杯持蟹螯¶
　　　用元韻答楊大著李校書¶
<pb:KR4d0250_WYG_007-7a>¶
蓬萊雲氣依海鰲中有詩仙流品髙子雲抄書自㸃勘¶
方瞳烱烱分纎毫仲元公退便燕坐日涉藝圃當遊遨¶
烏衣裔孫不解此但摘青蘂斟官醪壯年落筆無好語¶
況復衰颯垂霜毛二豪拔足立塵表下視流俗徒滔滔¶
詞鋒健鬬取一快往復險韻不憚勞旁觀微之敵白傅¶
自分司馬優枚臯倡而不和當受罰丐公酌酒羞二螯¶
　　　送王巽澤侍郎¶
今代王文度聲名滿日邊中年登近侍早歲悟深禪要¶
<pb:KR4d0250_WYG_007-7b>¶
路頻回首名藩小息肩卷舒無不可胸次本超然¶
　　　二¶
屈指桃溪上差池二十年知心寧易得識面豈無縁離¶
别何須恨平安可數傳異時如索我小隠翠微邊¶
　　　張尚書挽詩¶
魏國扶天力荆州貫日忠堂堂惟此老凛凛尚英風地¶
寄陪京重名加秘殿隆望徒髙四海身不到三公¶
　　　二¶
<pb:KR4d0250_WYG_007-8a>¶
細數青雲士如公有幾人登龍心不遂烹鯉字猶新後¶
進思髙誼中朝念信臣百年喬木折有識共酸辛¶
　　　李少保挽詩¶
潔已惟清德攖鱗有格言位雖居鼎鼐心已在丘園身¶
退名增重年髙道愈尊哀榮無可憾餘慶子孫蕃¶
　　　二¶
昭代多諸老惟公有典刑上方思舊弼天亦畀脩齡竟¶
委元成笏俄傳有道銘只期麟閣上遺像拜丹青¶
<pb:KR4d0250_WYG_007-8b>¶
　　　太皇太后挽詩¶
弧矢能天授詩書德日新中興扶漢祚内禪贊堯仁鏤¶
玉三朝慶塗椒四世親乘雲今不返垂白泣遺民¶
　　　二¶
離日升黄道簾中出玉音位髙踰薄竇德盛掩姜任七¶
紀哀榮備三宫愛慕深補天生萬物何以答仁心¶
　　　從范秘監過城南陳亦顔讀書樓¶
客來揮麈對觥船客去焚香閱簡編車馬軟紅塵裏走¶
<pb:KR4d0250_WYG_007-9a>¶
不知委巷有壺天¶
軒冕浮夸不繫情山林清奥可逃名如何結屋依廬阜¶
又却移家近玉京¶
　　　次韻楊秘監館中即事¶
簾箔風清乳燕飛緑隂遶殿覆銅池九衢達宦爭馳轂¶
羣玉詩翁獨下帷鳳餅正當分賜後牙籖又近曝書時¶
管城寫出琳琅句付與神靈為䕶持¶
　　　次韻午睡不知雨作¶
<pb:KR4d0250_WYG_007-9b>¶
曲肱幽夢午風凉銷盡熏爐一穗香急雨蕭蕭猶未覺¶
浮塵熠熠更相忘自非靜處心神定誰識閒中氣味長¶
隠几豈容無一事願將竒字問偏旁¶
　　　次韻楊秘監館中留題¶
把杯方喜挹流霞照眼驪珠重拜嘉庭下滿生書帶草¶
胸中宜吐筆頭花敢言䇿足攀賢躅獨幸游心泳聖涯¶
誰謂蓬萊雲氣逺此中清閟即仙家¶
　　　又題¶
<pb:KR4d0250_WYG_007-10a>¶
紅塵飛不到壺天風月幽懐屬老仙自笑枯腸無好語¶
且呼黄妳曲肱眠¶
　　　九日陪楊秘監游真珠園屬炎賦詩¶
珍重蓬萊老携壺領客來湖山羅畫笥風物獻詩材素¶
髮難重染黄花有再開莫憂身外事且覆掌中杯¶
　　　送黄尚書帥蜀¶
六蜚駐蹕臨東吳益州逺在西南隅君王右顧入念慮¶
選用名德分麟符文章政事俱第一袖手未肯持鈞樞¶
<pb:KR4d0250_WYG_007-10b>¶
清獻之清過於水忠定之信孚豚魚二賢寂寂未有繼¶
蜀人惟恐公來遲泝江萬里飛鷁首祝公善保千金軀¶
髮須未見一絲白歸來便可居丞疑清時緩帶鎮方面¶
問民疾苦勤褰帷頗聞今蜀與昔異昔日民肥今已臞¶
願言細意䕶根本要令可與同安危更須推轂拔人物¶
勿念折箠笞羌夷想見明年初下車錦官城裏花正都¶
四郊按堵但耕鑿春風蕩漾隨旄麾遨頭一笑父老賀¶
九重不用憂坤維¶
<pb:KR4d0250_WYG_007-11a>¶
　　　題徐商叟叅議儒榮閣¶
神臯北望幾傷情海上何人議北盟青簡成編裨史事¶
紫泥封璽奬儒榮書藏金匱人爭問身到蓬山志亦亨¶
佩印纍纍真漫耳婆娑林下有香名¶
　　　銛老許相過不至炎約堯章訪之又以事奪銛¶
　　　寄二詩次其韻¶
聞道幽棲好天香坐上飄熟知甘淡泊甚欲識孤髙縱¶
有門關隔元非道路遥恐公真簡出不過虎溪橋¶
<pb:KR4d0250_WYG_007-11b>¶
　　　二¶
南山藏霧豹幾欲訪幽深詩到如相挽盟寒尚可尋惠¶
初從柳子支遁㑹山隂此事今寥落期公慰我心¶
　　　游劉寺次林子長郎中韻¶
琳瑯觸目聚潛郎假日相携入酒鄉小凭笋輿穿野徑¶
却尋蕭寺涉脩廊意行塵外襟懐爽身坐梅邊笑語香¶
頭白倦游休嘆息喜迎一線日華長¶
　　　炎十世先隴在婺源不歸拜掃者九年清明有¶
<pb:KR4d0250_WYG_007-12a>¶
　　　感遂成小詩¶
九陌黄塵裏不知桃李開怱怱春又過逐逐老相催浮¶
脆身如露紛華念已灰松楸無恙否久客盍歸來¶
　　　同李魯二郎中游三茅觀¶
羽衣邀我坐團蒲一穗香雲遶竹爐九陌紅塵飛不到¶
疑從木未入懸壺¶
愁邊無處寄幽懐擬傍梅花把一杯玉靨含香渾未吐¶
嘗携歡伯為重來¶
<pb:KR4d0250_WYG_007-12b>¶
路入疎梅宻竹間俯㸔水墨畫湖山玉妃妬我清游好¶
剪水飛花作苦寒¶
　　　用元韻答李郎中¶
未問仙家九節蒲且持茗盌對熏爐黄冠也肯迎留客¶
咀嚼梅花費一壺¶
氷玉談清洗老懐興濃亦覆手中杯平生蠟屐登山慣¶
豈必因花特地來¶
地近觚稜雲氣間蘂珠宫殿壓青山雲根盡處天風急¶
<pb:KR4d0250_WYG_007-13a>¶
疑是人間有廣寒¶
　　　用元韻答銛老¶
人間得䘮等樗蒲何似繙經擁地爐尚學湯休頻覔句¶
儻逢元亮一傾壺¶
舐犢酸辛入客懐何堪婪尾更傳杯却思拈拂談名理¶
肯憚携笻數往來¶
墮在黄塵九陌間羡君小隠住南山梅花香裏尋支徑¶
屢有盟言不可寒¶
<pb:KR4d0250_WYG_007-13b>¶
　　　臘中得雪快晴成古風呈堯章銛老¶
蒼頭熟睡喚不應光射紙窻疑月明更籌可數夜方半¶
杙上一雞先誤鳴曉起飛花堆户外幻出人間無色界¶
九街車馬不知寒蹴蹋銀杯翻縞帶杲杲日升東海東¶
須㬰光彩蒸霞紅不憂桂玉頓增價人在冲融和氣中¶
貝闕珠宫五雲際遥知天上龍顔喜麥畦白白覆青青¶
農事來年定豐美¶
　　　用元韻答李郎中¶
<pb:KR4d0250_WYG_007-14a>¶
何人喚得滕六應遣我通宵銀海明起來無以助清興¶
銅瓶煑茗松風鳴恍疑拔脚塵寰外玉田萬頃無疆界¶
蒼官青士亦改容髙下瑶林相映帶騎鯨人在日華東¶
曉踏天街無軟紅雪車氷柱堪著語何止爭雄郊島中¶
翩翩寉氅凌風際得句摇毫心自喜從渠春笋捧金荷¶
醉倒&KR0586;毺貪睡美¶
　　　游水樂洞(戊午/)¶
路向峯腰轉泉從洞口來決渠飛瀑布伐石作崔嵬勝¶
<pb:KR4d0250_WYG_007-14b>¶
境難頻到幽懐只暫開登臨興不盡日昃故須回¶
　　　出城¶
郊原雨過草萋萋桑柘隂濃麥穂低春色難留人易老¶
落花風裏杜䳌啼¶
　　　即事四首¶
游宦初心改殷憂素髮稀稍閒甘晝寢已暖怯春衣遮¶
眼惟黄卷關心在翠微去留俱有恨不見二雛飛¶
　　　二¶
<pb:KR4d0250_WYG_007-15a>¶
髮秃憐毛穎纔供米帛謀才疎無可用身老更何求燕¶
語催春事花飛惱客愁行藏猶首䑕歸夢遶滄洲¶
　　　三¶
半日肩輿走歸來已薾然倦談懸麈尾清坐炷龍涎有¶
累縁糊口何時可息肩靈襟要淘洗盥手閱韋編¶
　　　四¶
京國三年夢家山二子䘮淚乾昏老眼痛極斷中腸數¶
盡誰無死情鍾自不忘餘生寧有幾回首意茫茫¶
<pb:KR4d0250_WYG_007-15b>¶
　　　汪秘校携詩併雪月二賦相訪次其韻¶
自從就食寄他州不到鄉關近十秋文采誰能如象齒¶
交游今乃見龍頭携詩過我情何厚落筆驚人語不休¶
雪月賦成凌二謝髙懐肯述畔牢愁¶
　　　送朱大卿歸龍舒¶
觚稜挂曉日浮鷁違都城今代朱伯厚勇去投簮纓津¶
津眉睫間不見離别情問之何能爾内重外物輕聲利¶
誘一世漏盡猶夜行豈不厭逐逐無由息營營若人著¶
<pb:KR4d0250_WYG_007-16a>¶
眼髙不受世網攖奮身許國久艱險亦飽更乘傳上蠶¶
叢擁旄到龍廷中朝豹尾班詎可欠老成一旦念丘園¶
拂衣即遐征君相雖貪賢欲留終不能班以内閣奥秩¶
之間館清皖山挿天翠淮水到海平婆娑山水間可築¶
半隠亭雞豚入新社鷗鷺尋舊盟收身謝危機至此全¶
脩名嗟我為糊口偃蹇侵頽齡仰羡冥鴻髙俯慙曉猿¶
驚青山不負約行矣謀歸耕¶
　　　題徐商叟所藏李伯時四天王圖¶
<pb:KR4d0250_WYG_007-16b>¶
龍眠有巧手幻出汗血駒老衲或戒之回向心地初遂¶
畫白衣仙蘄與梵釋俱北方四天王亦附瞿曇居雜以¶
馬龍像宿習終未除四王名字異且復形狀殊信者謂¶
其有疑者意其無蕩蕩天門髙誰能凌空虛何以信不¶
疑取諸貝葉書子不語怪神從釋恐畔儒語之且不可¶
筆之其可乎因畫議及此於公意何如¶
　　　次韻胡連翁携詩見訪¶
蘄春别駕寡交游獨肯對君青兩眸我亦杜門嫌俗子¶
<pb:KR4d0250_WYG_007-17a>¶
今方下榻得詩流環溪陳迹幾如掃鄂渚遺文散不收¶
訪舊九京無起日臨風三嘆不能休¶
　　　太上皇后挽詩¶
紫殿尊嚴地黄圖揖遜辰一言裨大䇿萬物賴深仁配¶
極乾坤大重輪日月新遽違天下養氛祲揜鈎陳¶
　　　二¶
大帝資隂德吾皇仰母慈盛儀猶澣服新樂在含飴玉¶
冊將增慶椒庭遽共悲憂勤終損夀天道果難知¶
<pb:KR4d0250_WYG_007-17b>¶
　　　太上皇帝挽詩¶
揖遜承虞治謳歌與啓賢御圖纔五載垂統可千年明¶
有重離繼髙居太極先四朝三内禪盛美古無傳¶
　　　二¶
億兆方同慶三宫洽孝慈坤輿俄㢮衞天極遂纏悲共¶
憾遺丹鼎無由奉玉巵光輝終不熄徽號日星垂¶
　　　題姜堯章舊游詩卷¶
出郭栽花涉小園歸調琴譜輯詩編少年豪健今揫斂¶
<pb:KR4d0250_WYG_007-18a>¶
休羡騎鯨李謫仙¶
　　　和九日堯章送菊¶
對花懶舉玉東西孤負金錢滿緑枝短髮不堪重落帽¶
枯腸何可强搜詩¶
花品若將人品較此花風味似吾儒秋英飡罷含清思¶
曾有離騷續筆無¶
　　　送陳華文出守當塗同僚餞别分韻得立字¶
今代陳仲弓人門兩難及長離五色羽覽輝早翔集功¶
<pb:KR4d0250_WYG_007-18b>¶
名雖鼎來未肯心汲汲自請牧一州小民要安輯維時¶
春將半桃李露華濕慈顔御輕軒綵服隨坐立行行即¶
下車嘯諾解苛急凝香宴賔從仁氣散臯隰政恐席未¶
暖追鋒已催入塗轍可通行青雲如陟級¶
　　　即事(時寓清化/)¶
久輟囊中句時看肘後方有家如旅舍無事似僧房梅¶
白墻頭笑榴紅甕面香杖藜如可出溪上探春光¶
　　　庚申元日¶
<pb:KR4d0250_WYG_007-19a>¶
九陌歡聲合三宫瑞氣開隂雲催歲換霽日迓春回鬱¶
壘還當户屠蘇强舉杯二雛無返日羸老不勝哀¶
　　　和楊郎中北廊梅花¶
不臨水曲與山隈却在天臺獨自開幽韻可居蘭友上¶
孤標惟許竹君陪廣寒仙子雲中下姑射神人海上來¶
氷玉皎然清徹骨南廊亦欲斸根栽¶
　　　和陳右司春雪¶
換却人間色界塵千林别作一家春風姨寒重吹飛絮¶
<pb:KR4d0250_WYG_007-19b>¶
月姊光凝映爛銀曵履獨游無此士閉門髙臥有何人¶
試從羣玉山頭看似與瑶臺貝闕鄰¶
　　　送楊明夫郎中持節閩中¶
稍覺飛騰疾方知選擇公雲霄移列宿泉嶺度春風問¶
俗窮閻底搜材薦墨中褰帷先辨此續續寄詩筒¶
　　　壬戌立春(日寓清化/)¶
晼晚流年度凄涼短景催月圓疑臘半歲閏已春回一¶
箸青絲菜三杯白玉醅主人無喜事蠟炬誤花開¶
<pb:KR4d0250_WYG_007-20a>¶
　　　賀吳興郡王生日(壬戌/)¶
花蕚樓臺畔年年瑞氣新慈闈歡愛洽帝殿寵光頻清¶
靜心如水和平氣似春自然眉夀永何必羡松椿¶
　　　登四望亭(饒州/甲子)¶
春老飛花盡園林遍緑隂憑髙聊寓目念逺更傷心劇¶
郡才難稱衰年病易侵不如休歇去吾意決投簮¶
　　　閒居即事(自饒州回武口/)¶
稍稍開三徑徐徐辦一廛歸來非失計老去只隨縁旋¶
<pb:KR4d0250_WYG_007-20b>¶
蠟登山屐時操泛月船生涯且如此蕭散樂餘年¶
　　　二¶
壯年多旅寓晚歲遽鰥居傷往遂成賦解嘲休著書經¶
營惟種蒔來往但樵漁百念今灰冷雖貧自晏如¶
　　　三¶
四面青山合中藏小隠家謀栽陶令秫學種邵侯瓜笋¶
長多添竹荷髙漸有花林泉宜寂靜鼔吹厭鳴蛙¶
　　　喜晴¶
<pb:KR4d0250_WYG_007-21a>¶
欲了老妻窀穸事屈指前期日無幾羊腸路險不容車¶
水澀石髙灘齒齒天公憫我憂惱深一雨驟添三尺水¶
黄流又恐舟難行落盡雪花天宇清六龍扶轂日杲杲¶
更乞天公旬日晴襄事歸來閉門坐但擁竹爐多熾火¶
　　　用元韻答秀叔¶
休將世事關身事自數頽齡尚餘幾那堪老賦悼亡詩¶
不見蛾眉瓠犀齒熏染可無知見香澡雪正須功德水¶
風波跌足今憚行林下獨居心迹清冷看世態有翻覆¶
<pb:KR4d0250_WYG_007-21b>¶
蚌則欲雨鷸欲晴何似消摇常燕坐雪白蓮花生烈火¶
　　　用元韻答秀叔二首¶
人生昏宦只二事憂喜相纒不知㡬我今豈可老更癡¶
頰有霜髭口無齒舉案齊眉安在哉獨自飯蔬而飲水¶
半生同住不同行稍感傷悲心亦清雉鳴雌應春日暖¶
鳩喚婦歸天雨晴斷除此念如尸坐調䕶坎離交水火¶
老身强健幸無事舊日交㳺存者幾後來阿秀詩句新¶
露滴金莖寒著齒笑我胸中千斛塵解纓未濯滄浪水¶
<pb:KR4d0250_WYG_007-22a>¶
翠微嘗約載酒行洗耳潺湲泉石清天寒短策未可出¶
更約東郊春日晴且來伴我窻間坐黄妳在旁同附火¶
　　　秀叔和章自言及再娶之事用元韻戲荅之¶
寤寐閒思疇昔事來徃于懐日凡幾伯鸞不可無孟光¶
豈為青眉并玉齒阿咸今與我不同蛩蛩得草魚得水¶
流蘇帳暖雙杯行春近梅粧香更清試唱劉郎竹枝曲¶
道是無晴還有晴長夜老夫方獨坐手把楞伽對燈火¶
　　　池邊梅花一株盛開¶
<pb:KR4d0250_WYG_007-22b>¶
天外青鸞不復歸蕭蕭短髮日成絲寒梅不管人憔悴¶
故著新花滿舊枝¶
老來裘褐怯風吹難傍花邊把一巵嚼蘂嗅香清興在¶
尚呵凍筆欲題詩¶
　　　戲江子大¶
莫年尚戀蛾眉斧平日空談蠟脚禪應笑老夫甘寂寞¶
只將黄妳替嬋姢¶
　　　用元韻答子大¶
<pb:KR4d0250_WYG_007-23a>¶
桃花映面方留咏藤刺纏身始悟禪短髮鏡中霜薄薄¶
脩眉窻下月姢姢¶
　　　追悼親哥¶
昔在清華日明珠掌上新豈期吾薄福不見汝成人荒¶
塜魂長夜空山草自春淒涼無限恨獨坐一沾巾¶
　　　送石宰¶
溪頭雪後梅花發飛鳬東去朝雙闕涉溪父老肩相摩¶
再拜路旁皆惜别問侯何以能得民胸中仁氣如陽春¶
<pb:KR4d0250_WYG_007-23b>¶
攀轅徒切侯不住金馬石渠須若人雲溪野叟久閉户¶
時枉髙軒肯相顧何不臨分把一杯天寒懶出無他故¶
别離羞作兒女悲此行穏上青雲衢相思要得知健否¶
寄我平安雙鯉魚¶
　　　念舊¶
香銷篋裏舊裳衣回首人間萬事非天濶海寛魂杳杳¶
雲軿何日復來歸¶
老懐易感淚汍瀾塵世分明一夢間精爽乘鸞雲外去¶
<pb:KR4d0250_WYG_007-24a>¶
空留玉骨葬青山¶
　　　久雨無聊成兩詩呈秀叔并簡繼韓¶
花落雨不止鶯啼春又徂曲肱眠短榻擁雪坐團蒲梅¶
子今堪摘松醪不待酤兩君能坐隠泥濘肯來無¶
　　　二¶
避濕屋多漏怯寒窻不開龍涎時吐霧麈尾任生埃獨¶
與韋編對誰能蠟屐來天知蠶麥病願喚雨師回¶
　¶
<pb:KR4d0250_WYG_007-24b>¶
　¶
　¶
　¶
　¶
　¶
　¶
　¶
　雙溪類槀卷七¶
