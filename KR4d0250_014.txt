# -*- mode: mandoku-view; -*-
#+TITLE: 雙溪類稾
#+DATE: 2015-08-25 00:00:57.918689
#+PROPERTY: ID KR4d0250
#+PROPERTY: BASEEDITION WYG    
#+PROPERTY: JUAN 卷十四
<pb:KR4d0250_WYG_014-1a>¶
欽定四庫全書¶
　雙溪類稾卷十四　　　　　宋　王炎　撰¶
　　啓¶
　　　謝林寳文啓¶
小儒干禄但傳誦於陳言大府掄材乃濫充於舉首¶
所謂隻字榮於華衮不啻一諾重於黄金恐知已之¶
難酬祗捫心而有感竊謂貴賤以定天下之分禮義¶
以為人心之閑躁求而得者於義有愆自媒而進者¶
<pb:KR4d0250_WYG_014-1b>¶
在禮不許豈惟韋布之類因幣聘而後行雖若罝罘¶
之人以旌招而不往此士氣所以無挫而人才可與¶
有為至於掃門以見相君執御以事先達雖若此身¶
之自屈亦非以利而相求逮亷恥之寖衰致賢愚之¶
同滯既欲䇿其足以速步未免大其聲而疾呼貴游¶
有援常先得之寒士無津徒自辱爾逺矣雲霄之路¶
凄然氷雪之鄉雖有彈冠之思但能仰屋而嘆孰肯¶
提衡於達宦獨存推轂之公心分涇渭之清濁於胸¶
<pb:KR4d0250_WYG_014-2a>¶
中定春秋之予奪於筆下有名世力行此道乃善人¶
胥待而興可備捜揚宜求茂異如炎者賦才甚下渉¶
世多竒歸耕欠負郭之田謀仕無封侯之骨秪縁糊¶
口未免折腰獲居半水之中獨竊二天之庇可以摳¶
衣而請益不惟歛版以隨羣前望亨衢思染指於羊¶
鼎退疑薄命或㸃額於龍門况主人之㕍雖有取其¶
能鳴而大冶之金莫不祥於踴躍意雖汲汲貌若徐¶
徐敢圗特達之深知驟賜吹嘘之餘論評其學則腐¶
<pb:KR4d0250_WYG_014-2b>¶
儒之陋烏得淹該論其守則俗士之愚豈能純固謂¶
有似於恬静遂曲加於品題與不待求聞者太息方鄭¶
朴初投於周肆固匪珍竒及海槎一上於星河便非凢¶
物兹盖伏遇某官諸儒華盖六學指南剛大之氣塞乎¶
兩間仁勇之聲震于一世繄誰之屋燕雀不喧樂我之¶
園蕭蘭有辨當今日蓄儲於人物圗異時經濟於王廷¶
籧篨戚施之病夫且猶有用欂櫨侏儒之散木亦可兼¶
収遂使賤微仰勤推挽炎敢不篤於稽古返以省躬講¶
<pb:KR4d0250_WYG_014-3a>¶
習其所未聞操持其所當守有如皦日窮通必義命之¶
安敢在下風進退惟歩趍之學願由斯而報徳庻無累¶
於知人¶
　　　謝潘憲啓¶
庇身節下苟安獨冷之官薦士臺中首㧞孤寒之迹不¶
敢自售無為先容誤辱嘘枯而使生實非懷玉而待價¶
施厚則難乎為報喜極而繼之以慚嘗謂仕非止於為¶
貧欲行其志義不可以苟得當固其窮惟亷耻之風衰¶
<pb:KR4d0250_WYG_014-3b>¶
而利名之念重榮枯之變隕穫於中在下位而俯仰乎¶
人第曰志於得爾居要路而抑揚在我惟其求則與之¶
乞憐以一已之情借重於諸公之請若此者衆莫知其¶
非沉静自如必誚其棲遲而無援剛方有守又疑其矯¶
激以邀名故起家而宦游或終老於選調世方靡靡而¶
不能返有識所憂人但營營而自為謀公家何補孰處¶
提衡之任獨懷推轂之誠振此滯淹消其奔競有名世¶
力行斯道乃善人胥待而興可備捜揚宜求茂異如炎¶
<pb:KR4d0250_WYG_014-4a>¶
者質既不敏數亦多竒謂行藏之所宜雖當稽諸古訓¶
然涵飬之未定無以愈於庸流若附於大賢之門固出¶
乎平日之願意雖汲汲貌若徐徐敢圗特逹之知驟拜¶
吹嘘之賜評其學則腐儒之陋未免空虚語其操則下¶
士之愚烏能端慤謂有似於恬退遂曲加於品題得之¶
甚榮聞者太息某官世系東吳之望道原西洛之傳聲¶
名重於一時許與信於四海必欲得士汲引不謂之私¶
恩初無容心可否但付之公議要在知其中之邪正非¶
<pb:KR4d0250_WYG_014-4b>¶
但度其才之短長意其朴訥而無華可以扶持而有立¶
特勤推挽不使弃遺炎敢不講習其所未聞操存其所¶
當守治心飬氣志須乆而益堅從政臨民學欲行而有¶
用進修則勉其在已得䘮則歸之於天無累知人是為¶
報徳¶
　　　回黎季忱啓¶
肄業修藏足以率校官之後進擅場識論卓然冠郷曲¶
之時髦人無間言上有公舉某人貌若怯而勇於為義¶
<pb:KR4d0250_WYG_014-5a>¶
識雖敏而養之以恬不徒非舉子之文盖欲探古人之¶
學得尊王之㣲㫖伸行義之誠心稍吐緒餘即居首選¶
豈但馳聲於澤國行将發䇿於天廷自喜知賢在他人¶
之先願言入仕行平日之志其諸贊慶莫既名言¶
　　　回楊宰啓¶
宰于壯縣來自中都方當問塗而上蓬萊亦肯為民而¶
栽桃李銅章墨綬既藹先聲桑䕃麥畦自生和氣某官¶
諸儒華盖六學指南不為盈川絺繪之文而有子雲深¶
<pb:KR4d0250_WYG_014-5b>¶
湛之思璞玉指以為石何損乎萬鎰之珍祥鳯使之在¶
笯孰儀乎九㲈之舞行止姑隨所遇欣戚不入於心歐¶
陽子歛板於趍庭之時昌黎伯讀書於領邑之際景仰¶
前哲低回小官未應三年而不飛决知七日之來復炎¶
乆聞髙誼獲在同僚將喜登門快睹青雲之雉遽蒙受¶
簡暗投明月之珠悃愊有懷編摩罔既¶
　　　賀施叅政啓(代/)¶
渙號揚廷真儒當軸股肱宣力欲求文武之全才羽翼¶
<pb:KR4d0250_WYG_014-6a>¶
在前遂處東西之兩地豈特臣鄰謹於觀法盖亦夷裔¶
懼而寢謀九鼎尊安三階明耀某官凖䋲有守琮璧無¶
瑕氣涵天地之純極乎剛大學得聖賢之用揆以中庸¶
方其留簮槖之班盖已儲鈞衡之業越從黄闥進翊洪¶
樞浸符岩石之瞻宜斡魁星之柄中書立政顓論道於¶
廟堂右府本兵欲折衝於樽爼不有經綸之素孰堪委¶
任之隆賛襄萬事之幾宻運三軍之末道揆既正庶績¶
咸熈王靈惟宣四方無侮暨湯咸有一徳既契前旒惟¶
<pb:KR4d0250_WYG_014-6b>¶
說命總百官行登上衮某逺分郡寄側聴郵傳雲起龍¶
驤欣見千齡之㑹夏成燕賀倍懷一已之私望東閤之¶
崇深悵左符之拘係其為咏頌罔既編摩¶
　　　賀隆興程帥啓(代/)¶
入覲天顔出臨方面甘泉奏計上知亷訪之勞章水分¶
符國有藩宣之重歡聲四溢條教一新某官縝宻自將¶
温良無競得於醖藉粹然金玉之純動以周旋謹此樞¶
機之發東䑓批勑既著直聲南服觀風暫將睿㫖逹九¶
<pb:KR4d0250_WYG_014-7a>¶
重之徳意勤六轡之馳驅爰自使軺遂分帥閫惟是大¶
江之右亦登艱食之餘公往頒春民如望歲凝香燕寢¶
不妨慿刺史之轓曵履龍墀行即荷從臣之槖某自惟¶
遲暮獲際風猷驛傳所臨恨賜環之旣去鄰封孔邇喜¶
擊柝之相聞慶慰之懷敷陳莫旣¶
　　　賀湖北吳憲啓(代/)¶
入覲清光出㳟讞事三尺垂寛平之法容有舞文一麾¶
竭撫字之勞是宜將指修途遄邁逺俗來蘇某官應物¶
<pb:KR4d0250_WYG_014-7b>¶
清明禔身亷靖蔚然儒雅壓江左之名流藉甚政聲似¶
京西之循吏上魚書於嶺嶠持龍節於湖陽惟吏議至¶
於吹毛則民情無所措手簡求膚使欽恤祥刑為聖明¶
布不殺之仁使鰥寡有平反之喜雖揚旌䟦履小留鶉¶
尾之墟然簮筆論思即上螭頭之陛某有懷晤語喜見¶
除書側聞騎從之來敬伸賀悃願備餼牽之禮少展交¶
情¶
　　　回袁州曹守啓(代/)¶
<pb:KR4d0250_WYG_014-8a>¶
榮膺芝檢分守竹符五馬鼎來聞說賢侯之撫字雙魚¶
拜賜首勤君子之撝謙修慶未遑懷慚不敏某官英材¶
頴秀深識踈通剸劇撥煩觧數千牛而刃無闕折發姦¶
摘伏照十二乘而珠有輝光持虎節於靈山援魚書於¶
湓浦治聲聞上遺愛在人日邉丙夜之憂欲孚徳意江¶
右宜春之奥今號名藩暫領一麾即歸雙闕某聞風惟¶
舊披霧末由魯柝相聞幸依仁之孔邇郇雲有爛感陳¶
誼之甚高喜愧俱深編摩莫寫¶
<pb:KR4d0250_WYG_014-8b>¶
　　　回湖北吳憲啓(代/)¶
抗旌問道幸從者為一日之留持節觀風知逺民有二¶
天之喜未修賀語先辱徽音拜賜瞿然撝謙肯爾某官¶
有學以飬其徳遇事即見其才方結綬於中都旋把麾¶
於南嶠是皆小試未展素懷豈伊藉藉之先聲而不駸¶
駸於要路果膺細札出駕輶軒要推旒冕之心無有不¶
被其澤必使桁楊之地亦自以為不寃上旣深知公寜¶
乆外某歸田未遂分閫何堪平世功名所願登崇於俊¶
<pb:KR4d0250_WYG_014-9a>¶
乂暮年志意但思盤薄於邱園頌咏之深敷陳莫究¶
　　　謝趙總卿啓(代/)¶
改轅八桂脫嶺海之﨑嶇乘傳三湘見湖山之清淑仰¶
奉九重之寵渥宻瞻一節之光華推轂有因捫衿知¶
幸某官天資警敏人品高明秀出金枝絶無貴公子之¶
習氣名聮玉筍不作諸老生之常談發揮黄卷之經綸¶
軒輊青雲之歩武寛平不擾有西京循吏之風儒雅自¶
將在南省望郎之選遂以懿親之重出將使指之嚴豈¶
<pb:KR4d0250_WYG_014-9b>¶
但舉鞭如見錢流於地上懸知聚米可令敵在於目中¶
佇奏計於甘泉即陞班於文石某親仁已乆聞命惟新¶
自顧暮途旣竭馳驅之力仰依夏屋兾寛飛輓之程¶
　　　謝荆南陳帥啓(代/)¶
乘嶺嶠之單車初無課最分湘中之一節復玷除書旣¶
揆日以班條乃瞻風而依庇可無尺牘敬白雙旌某官¶
文掞國華學窺道奥聲名藉甚握蘭曾上於中䑓風采¶
嶤然持斧屢行於列郡雖要路騫翔之莫禦然此心恬¶
<pb:KR4d0250_WYG_014-10a>¶
靜而無求荐膺中詔之榮起殿上游之重伍符尺籍盡¶
提組練之羣緩帶輕裘自壯金湯之險寜乆淹於外服¶
即入覲於清光某受命惟新親仁伊始封疆聮絡可聞¶
魯柝之音帥閫崇深尚覺膺門之峻¶
　　　謝吳提舉啓(代/)¶
踰嶺以南徧覽海邦之陋浮湘而下乃鄰星使之光旣¶
揆日以攽條敢遡風而修敬某官高文行逺敏識絶倫¶
方身游璧水之中已志在瀛洲之表白虹騰上莫韜韞¶
<pb:KR4d0250_WYG_014-10b>¶
櫝之珍凢馬洗空始見躡雲之足枚選外䑓之膚使孰¶
先南省之潜郎豈惟斡山海之富饒將以問閭閻之疾¶
苦佇奏甘泉之計即通文石之班某叨奉除音來恭漕¶
事分持英簜敢言有志於澄清獲近皇華少慰此心之¶
景仰尚期警䇿免致曠瘝¶
　　　回邵州潘守啓(代/)¶
祗膺璽詔移守銅符蔚然戚里之英屢騰治最分此名¶
城之寄益簡清𠂻甫聞五馬之來驟拜雙魚之貺某官¶
<pb:KR4d0250_WYG_014-11a>¶
清修自立俊邁不羣家有朱輪獨薄膏梁之味學該黄¶
卷俯爭韋布之衡繇國貴游為時循吏昔襦今袴已留¶
灃水之去思森㦸凝香更散扶江之和氣雖暫留於外¶
服即入覲於修門某乆倦馳驅頗嗟間濶舊綰東陽之¶
綬獲際英猷兹乘南服之軺復聮王事其為贊慶莫究¶
敷陳¶
　　　回武岡趙守啓(代/)¶
乘軺嶺表易節湘中方視龜拜改命之恩乃烹鯉辱修¶
<pb:KR4d0250_WYG_014-11b>¶
辭之問某官琢磨素履被服古文在貴介公子之中居¶
賢士大夫之選回旋膴仕章徹能稱以卓然公室之長¶
材撫蕞爾偏方之孤壘發硎游刃姑小出而試之䇿足¶
要津即疾驅而進矣某逺將睿㫖更奉除音聖主¶
憂民當體寛平之意賢侯為郡豈煩亷問之勤言則有¶
窮情終莫寫¶
　　　回趙帳幹啓(代/)¶
榮奉宸綸來司計籍屈此宗枝之秀増吾使節之華方¶
<pb:KR4d0250_WYG_014-12a>¶
竊喜於同寮乃首勤於貽問某官銀潢漱潤棣蕚聮芳¶
騰逹先聲自合問津於天上逶迤緩歩尚煩借重於䑓¶
中然宗盟在異姓之先豈賢徳無裏言之助逮兹脂轂¶
恐即賜環某比拜除音甫恭漕事聞兎園之令譽甚幸¶
鼎來得魚素之好音更懷謙抑其為贊慶莫究敷陳¶
　　　回蕭參議啓(代/)¶
侯藩植屏軍事尚謀惟金匱六韜出竒而無窮則虎符¶
尺籍可借以為重宻資逺畫小屈儒英某官恬静無求¶
<pb:KR4d0250_WYG_014-12b>¶
清修有守文章固其能事本韓栁之正傳智略不以自¶
名與孫吳而暗合當即鳴龍墀之珮乃來挹燕寢之香¶
緩帶從容暫對湖山之清淑賜環優渥豈遺人物之風¶
流某乆矣聞聲喜於聮事據床而分風月在我固所願¶
然聴履而上星辰恐公不乆淹耳其諸贊慶莫旣名言¶
　　　回全州趙守啓(代/)¶
榮疏芝檢守重竹符惟至尊勤恤於逺民雖支郡精求¶
於良翰歌袴襦之來暮擁旌斾以行春某官育徳清明¶
<pb:KR4d0250_WYG_014-13a>¶
秉心肅括才堪國噐宜翔翥於中都志在民庸尚藩宣¶
於外服帶衡山之南麓居湘水之上游不惟壤沃而泉¶
清盖亦俗淳而事簡是為樂國易以撫摩更得賢侯使¶
之懷附佇看凝香之暇即聞召節之趍某乆稔英猷欣¶
聮王事方辱貽牋之温潤可占臨政之慈祥贊慶之私¶
敷陳罔究¶
　　　回馬宜州啓(代/)¶
肅將漕事行嶺海之遐陬叨奉除音得湖湘之善地敢¶
<pb:KR4d0250_WYG_014-13b>¶
謂隼&KR1157;之逺遽勤魚素之頒某官投筆志高枕戈義壯¶
飛騰燕頷壓山西六郡之良舒卷龍韜得圯上一編之¶
秘把旌麾而畫諾總弓劍以護邉逺俗清平羣蠻讋服¶
賢長城逺矣小施智略之竒借前箸籌之即赴功名之¶
㑹某曩因乘傳喜獲同寮受命改轅方嘆山川之隔修¶
辭授簡重煩使介之來感愧之私敷陳莫究¶
　　　回林撫幹啓(代/)¶
芝封新命蓮府英游得佳士於幕中佐元侯於閫外未¶
<pb:KR4d0250_WYG_014-14a>¶
施婉畫已藹先聲某官擢秀儒林鉤深聖域文采織天¶
孫之雲錦清修佩楚客之幽蘭横經半水之宫飛舄一¶
雷之地恬於進取飬以沈潜燕寢凝香始暫煩於叅贊¶
龍墀委珮當嗣有於褒嘉某乆矣聞風喜於聮事辱貽¶
緘之委貺知㑹弁之有期贊慶之私敷陳難究¶
　　　與靜江詹帥啓(代/)¶
乆去中都逺内朝之簮槖叨分外闑鄰大府之旗旄雖¶
欣擊柝之相聞又屬剖符之有守往徹𨽻人之聴可無¶
<pb:KR4d0250_WYG_014-14b>¶
行李之勤敬問興居少伸繾綣某官斯民先覺此道正¶
傳志定氣完得古人之渾厚識清學正析至理之精㣲¶
外流愷悌之聲入罄忠嘉之藴為時宿望結上深知¶
羽儀文石之班調護青宫之德然天子憂勤之念¶
下及閭閻而海邦凋瘵之餘宜更鹽䇿遂繇禁從出撫¶
价藩海宿山行自此有阜通之利蠻煙瘴霧變而為清¶
淑之風豈齊鉞之能淹即介圭之趣覲某自惟孤拙獲¶
厠交游問五管之途將乘一傳在三湘之上遽換雙旌¶
<pb:KR4d0250_WYG_014-15a>¶
聞啓殿之徐來幸封圻之孔邇中心欲寫但慿烹鯉之¶
音書㑹面無因徒渇揮犀之晤語炎州地暖青陸春回¶
願精饔寢之調上副冕旒之眷¶
　　　回張運幹啓(代/)¶
當軸掄材庸示超陞之漸乘軺將漕獲資趣辦之能雖¶
未識於英姿已稔聞於高誼某官凛然豪氣飾以清文¶
干將紫電之輝不應乆晦騏驥青雲之足乃肯徐行居¶
半水以横經倚二松而搜句頗淹雋軌寖藹休聲接天¶
<pb:KR4d0250_WYG_014-15b>¶
廷金馬之游正須公等佐澤國木牛之運暫借賢勞某¶
方幸同寮遽蒙貽問决知臨事必無袖手以旁觀恐不¶
淹時即有裏言而迅召¶
　　　賀楊提舉啓(代/)¶
天廷出節澤國乘軺上顧周行深欲純儒之在内民¶
多凋瘵正須膚使之觀風六轡載馳百城胥慶某官正¶
學可以經濟清文乃其緒餘在東閩多士之中早騰妙¶
譽居南省望郎之選寖著英猷自合留中廼來將指惟¶
<pb:KR4d0250_WYG_014-16a>¶
此三湘之外頗困荐飢方登一稔之餘僅能平糴曩者¶
儲蓄稍闕其備是以水旱或為之災佇多紅粟之藏因¶
時歛散即擁紫荷之槖入侍嚴凝某幸並里居獲申交¶
契兹分外闑喜聞一傳之來屬剖左符當受六條之察¶
其為贊慶罔旣編摩¶
　　　謝廣東熊憲啓(代/)¶
馳湖右之單車未能平糴分湘中之一節服畀祥刑願¶
依鄰燭之光適近使星之次可無尺牘往白雙旌某官¶
<pb:KR4d0250_WYG_014-16b>¶
曠度深沉英姿果毅飛揚燕頷壓山西六郡之良舒卷¶
龍韜得圯上一編之秘合上齊壇而受鉞姑乘驛傳以¶
褰帷庶獄得情益振繡衣之風采羣蠻奪氣不勞白羽¶
之指麾使里閭無枹鼓之音雖嶺海如輦轂之下上¶
方嘆息而思頗牧欲壯王靈公旣智略之似孫吳宜當¶
戎翰某服膺甚乆識面末由兹叨奉於除音遂來供於¶
讞事漢條所察敢言有志於澄清魯柝相聞少慰此心¶
之景仰其諸悃愊莫旣編摩¶
<pb:KR4d0250_WYG_014-17a>¶
　　　謝廣西詹經略啓(代/)¶
一節觀風未及修於荒政十行出命驟改畀於祥刑望¶
帥閫之崇深幸鄰封之聮絡往徹記曹之聴可無行李¶
之勤某官拱璧含章元龜見曉精㣲自得靜而探聖域¶
之傳詳練有餘動則中事機之㑹行藏無枉義利必分¶
羽儀從槖之班翼贊儲闈之德係時雅望為國老成¶
冕旒軫念於逺民牙纛開藩於南海議法欲公私之兼¶
裕鹽筴流通臨邉貴威惠之交孚戎車整暇豈但璽書¶
<pb:KR4d0250_WYG_014-17b>¶
之狎至即聞環賜之遄歸某乆隔慿茵洊更軺傳敢不¶
體九重之欽恤未能盡五聽之清明念攬轡以馳驅¶
周行原隰想凝香之宴笑尚間雲山願賜誨言免貽官¶
謗¶
　　　賀史舍人啓(代/)¶
中宸疏寵右掖陞華上顧周行喜黄閤帥臣之有子士¶
無異論稱紫㣲書命之得人王猷一新國體増重某官¶
志定而有立材全而不形正大之學得諸家傳俊秀之¶
<pb:KR4d0250_WYG_014-18a>¶
聲孚于民聴文章直餘事耳素蓄經綸富貴吾自有之¶
不因閥閱超西京視草之手居北省判花之聮彼常衮¶
但長於除書難顓潤色而崔琳可問以今事詎曰淹該¶
得我鴻儒光於鳯閤某外分符手側聴郵傳演綸誥之¶
音旣發攄於妙語補衮職之闕必簡注於清𠂻贊慶之¶
誠敷陳莫罄¶
　　　回趙機宜啓(代/)¶
出綸新命入幕英游暫煩棠棣之親増重芙蓉之府某¶
<pb:KR4d0250_WYG_014-18b>¶
官潜心儒業擢秀宗盟早聮玉筍之科荐著銅章之最¶
聊資婉畫來贊名藩鼓角清閒無待揮毫而草檄湖山¶
平逺不妨寓目於登樓姑以養資佇聞迅召某曩嘗識¶
面乆不嗣音烹鯉得書乃有同寅之喜揮犀晤語可諧¶
道舊之私¶
　　　賀王侍郎啓(代/)¶
擢自儀曹陞于選部雖中䑓正位乆居簮槖之清班然¶
小宰掄材尤號衣冠之極選龍光滋厚爵列逾高某官¶
<pb:KR4d0250_WYG_014-19a>¶
正學得於家傳敏識周於世務危言無隱卓然副當宁¶
之心特立不回足以作搢紳之氣乃由烏府徑上丹墀¶
右掖代言旣絲綸於訓誥左行議禮以黼黻於典章職¶
豈弗清材猶未展仰承帝制進貳天官入仕之途雜而¶
流品莫澄循資之格宻而賢愚同滯若欲釐法之弊未¶
免咈人之情惟藻鑑之精明必權衡之平允某外分符¶
守側聽郵傳上意方隆姑付以三銓之重物情益附¶
必居於四近之聮贊慶彌深敷陳罔究¶
<pb:KR4d0250_WYG_014-19b>¶
　　　賀史侍郎啓(代/)¶
選賢右掖正位中䑓誥命流傳旣用舍人之様典章明¶
備宜新禮閤之儀官以德居士皆心服某官吾儒華盖¶
今事指南望實俱高家有公師之赤舄忠良相繼人宜¶
父子之緇衣國所重者世臣班遂陞於汝從揮翰紫㣲¶
之省潤色綸音授經蒼震之宫琢磨玉質遂承晝接晉¶
貳春宫清識淹該亦暫持於荷槖逺猷經濟終必上於¶
槐庭某乆託餘光逖聞新命為公朝而贊慶知善類之¶
<pb:KR4d0250_WYG_014-20a>¶
方亨¶
　　　回趙道州啓(代/)¶
承命分符㳙辰洗篆所以慰逺民之觀聴在於宣上意¶
之慈祥風動一麾春回千里某官操修之篤靜重而文¶
繇國懿親之賢居時能吏之選舂陵奥壤瀟水上游雖¶
泉石清幽可發元子新竒之句然閭閻彫瘵宜殫陽城¶
撫字之心惟其游刃於盤根繇此着鞭於要路某近方¶
㑹面洊辱嗣音郡有循良何待六條之察帝思俊彦佇¶
<pb:KR4d0250_WYG_014-20b>¶
聞一節之趍贊慶惟深敷陳罔究¶
　　　賀趙總領啓(代/)¶
天陛疏榮星軺將指重上游之勢選望實於宗盟總外¶
計之權調盈虚於兵食風行六路恩浹三軍某官恬靜¶
無求清修有守動則見太阿之鋒頴粹然藏璞玉之圭¶
璋三剖銅符推仁心而撫字兩持繡斧伸直道以澄清¶
惟江漢之要津有荆襄之重鎮雲屯萬竈日費千金必¶
得能舒卷之通才乃可致公私之兼裕遂繇郎省來護¶
<pb:KR4d0250_WYG_014-21a>¶
師干蔚然棠棣之親賢送以皇華之禮樂舉鞭而錢流¶
地上旣趣辦於軍儲聚米而敵在目中必習知於邉事¶
佇上甘泉之計即陞文石之班某乆矣仰高兹焉借潤¶
門䦨在望幸鄰雙節之光竿牘將誠乃殿百函之末其¶
為欣愧罔旣編摩¶
　　　回趙知軍啓(代/)¶
侯藩撫字不憚勞心治最升聞豈煩薦口輙冒推賢之¶
美備言奏課之優某官繇國懿親為時良吏德慈祥而¶
<pb:KR4d0250_WYG_014-21b>¶
能愛政簡靜而不煩森㦸凝香據黄堂而畫諾無襦有¶
袴藹赤子之歡謡雖不為赫赫之聲而獨収上上之考¶
擁一丈之盖衆固願於借留攽十行之書上方嚴於趣¶
召某觀諸賢業酌以民言㧞茅茹以同升善宜無隱投¶
木桃而獲報義不敢私¶
　　　謝宰執啓(代/)¶
義釋羲經徹冕旒之乙覧恩疏漢詔奬鉛槧之辛勤仰¶
瞻咫尺之天光垂照尋常之穴見喜雖榮於寵錫懼莫¶
<pb:KR4d0250_WYG_014-22a>¶
稱於褒嘉竊以道載六經易關三聖理存於畫文王重¶
以生爻意見乎言尼父述而為傳顯足以措諸事業妙¶
至於行乎鬼神奈何後人以為卜筮之書繇此學者莫¶
探乾坤之藴田何所受流於京孟之誣王弼未知雜以¶
老荘之說自開户牖輕弃筌蹄論互體者略而未詳辨¶
繫辭者信之不篤泛考衆言之異精求至當之歸四象¶
具則八卦之體全十翼明而二篇之義著仰望虎文之¶
變聖則生知俯慙馬智之專學非自得妄謂食芹之可¶
<pb:KR4d0250_WYG_014-22b>¶
獻敢期采菲之無遺給簡示優遂成緗帙奏篇稱善驟¶
錫璽書爝火至㣲何益日華之明潤璇霄雖逺獨瞻奎¶
畫之光芒不有先容曷膺殊渥恭惟某官為時先覺得¶
道正傳贊乾之元斡機衡於國秉致賁之飾煥經緯於¶
人文示盛世之崇儒推公心而與善顧此編摩之乆矜¶
其探索之勞未窮緑字之深㣲亦被玉音之勸奨某要¶
當守其所學毋徒託之空言細札十行為終身之焜燿¶
陳編三絶愈篤志以沈潛¶
<pb:KR4d0250_WYG_014-23a>¶
　　　又(代/)¶
西州乘傳愧無亷問之能南海剖符誤玷藩宣之寄思¶
叨逾之所自荷記録之不忘延見耄&KR0828;布宣德意念五¶
羊之㑹府統百粤之偏方内撫列城欲蠻陬之不擾外¶
通諸國期海道之無虞宜得長才用綏逺服如某者本¶
無實用徒有樸忠平日行藏僅不違於義命莫年游宦¶
豈復忘於事功繇均餼於殊庭得觀風之一節歲祲民¶
病未聞振乏之勞俗弊獄繁莫著明刑之效悵道途之¶
<pb:KR4d0250_WYG_014-23b>¶
僕僕閱日月之悠悠此於責實之朝難在陟明之列驟¶
頒詔璽俾領州麾陞之延閤之華付以元戎之重冒榮¶
已甚揣分奚堪錫命自天感恩有地某官清明洞照博¶
大兼容程職業以齊百工使皆陳力執道揆以詔八柄¶
初無容心遂令楶梲之㣲材亦被鈞陶之大造某敢不¶
益堅素守務荅鴻私訓治兵農考難書於上上懷來夷¶
裔䇿惟出於平平庶推君相之仁徧及要荒之外¶
　　　回趙叅議啓(代/)¶
<pb:KR4d0250_WYG_014-24a>¶
璽書疏寵油幕談兵常棣懿親難抱長才而退處芙蓉¶
大府可無重客以咨謀婉畫未施先聲甚美某官宗盟¶
擢秀士論推賢貳政京城小着鞭而展驥撥煩望郡無¶
迎刃之全牛兩怒者必多惡言三已之終無愠色特煩¶
參贊用壯藩宣鼓角清閒不草陳琳之檄江山平逺宜¶
哦工部之詩姑以養資即聞趣召某曩嘗識面乆不嗣¶
音烹鯉得書甚喜故人之至揮犀晤語庶伸僚友之情¶
　　　賀王侍郎啓¶
<pb:KR4d0250_WYG_014-24b>¶
疏榮書贊正位儀曹必待積德百年適逢熈運有能典¶
朕三禮允屬洪儒王度備成物情胥慶某官忠精許國¶
文獻承家藴於中者碩大而深純發於用則光明而超¶
卓南䑓端簡旣於抨彈見御史之真西掖演綸不止文¶
字傳舍人之様士論翕然歸重帝意知之愈深式彰晝¶
接之勤遂陟春官之貳朝廷縟典固能兼三代之質文¶
䑓閤新儀亦欲刺六經而述作留清班於簮槖儲雅望¶
於鈞衡某乆挹英風欣聞新命侯藩有守莫陪賀客之¶
<pb:KR4d0250_WYG_014-25a>¶
塵賢路旣亨敢贊公朝之慶其諸頌咏罔究編摩¶
　¶
　¶
　¶
　¶
　¶
　¶
　¶
<pb:KR4d0250_WYG_014-25b>¶
　¶
　¶
　¶
　¶
　¶
　¶
　¶
　雙溪類稾卷十四¶
