# -*- mode: mandoku-view; -*-
#+TITLE: 雙溪類稾
#+DATE: 2015-08-25 00:00:57.709155
#+PROPERTY: ID KR4d0250
#+PROPERTY: BASEEDITION WYG    
#+PROPERTY: JUAN 卷三
<pb:KR4d0250_WYG_003-1a>¶
欽定四庫全書¶
　雙溪類槀卷三　　　　　　宋　王炎　撰¶
　　古律詩¶
　　　秋懐五首簡陳巽叔徐伯老¶
西風脫數葉木末秋有聲團扇内箧中肅肅庭户清公¶
退頗無事解衣坐東榮本乏霄漢心未斷丘壑情日月¶
不肯留奪我雙鬢青陳編堪解頥凉夜親短檠¶
　　　二¶
<pb:KR4d0250_WYG_003-1b>¶
凉風挾秋回蒲栁青欲黄桂樹枝相繆采采含幽芳清¶
香美無度坐憂露為霜志士有所懐後時多慨慷¶
　　　三¶
西南天漢流蟠蟀鳴露草黄鵠垂其翼坐㸔嵗年老寸¶
隂輕尺璧進徳恨不早百圍飽風霜蹭蹬何足道¶
　　　四¶
我来今㡬時寒暑已一變回首望江東天末鴈行逺弧¶
矢四方志别離詎能免有懐先君子生理只鈆槧相憶¶
<pb:KR4d0250_WYG_003-2a>¶
可相忘問學當自勉¶
　　　五¶
我家南溪上老屋四立壁俗子呼不来巷無車馬跡公¶
庭有將迎未免眼青白陳徐臭味同吾獲雙拱璧拂我¶
榻上塵與君商六籍¶
　　　又五首(以㳺子悲故鄉為韻/)¶
一身將百指就食家浮㳺清霜木葉黄弊笥無完裘平¶
生三釡心山阿種松楸圓枘運方穿命不與己謀盥濯¶
<pb:KR4d0250_WYG_003-2b>¶
朱墨手清江操釣舟¶
擇友得石交心腹管城子可憐老而秃我窮正坐此玲¶
瓏玉其音六學有妙理抱此為身媒前賢恐不爾翩翩¶
肉食飛書生懦扵武¶
東風黄鳥鳴白露寒蟬悲去日何太短種種髮欲踈人¶
言了婚嫁此事今何如欲耕無一廛兒女牽人衣蠶以¶
繭自纏深念難為娱¶
跣行我足傷渉世無夷路三復貝錦詩讒口古亦惡兒¶
<pb:KR4d0250_WYG_003-3a>¶
女附耳言譽喜訴其怒勿用驅青蠅玉質自如故¶
竹間有數椽讀書樂未央稻粱自為謀風散鴻鴈行叔¶
氏従我来季子天一方人生手足愛念之攪中腸誰不¶
思息肩我豈樂異鄉何時一青燈夜雨同對床¶
　　　用前韻荅黄一翁五首¶
天寒鴻鴈低客子亦倦㳺憶昔少年時風埃蔽貂裘欲¶
辦一束茅不種千章楸黄鵠入雞鶩亦為飲啄謀豈有¶
斗升水能行千斛舟¶
<pb:KR4d0250_WYG_003-3b>¶
吾友西家黄筆力壓餘子金馬可曵裾胡為亦留此整¶
整揷架書拂蠧自料理三年飛不翔袖手今且爾儀鳯¶
五色文霄漢終接武¶
楚客抱玉虹刖足只自悲有寳不韞櫝此計亦未踈子¶
虛一賦成日邊問相如老眼閱人多君豈一布衣箧中¶
有瓊瑶把玩聊自娛¶
秣馬踐古轍經術導先路士要人品髙與俗殊好惡忮¶
心蠆尾毒褊心螳臂怒唾靣令自乾吾今乃非故¶
<pb:KR4d0250_WYG_003-4a>¶
青雲諸貴人鳴玉朝未央我無封侯骨難入鵷鷺行生¶
女不出門生男志四方十年九不就食薺苦我腸未能¶
返故園且可歸醉鄉細君諭此懐春溜鳴糟床¶
　　　廨舍梅花欲開三絶¶
花開不肯待春融恐混繁枝深淺紅潔白天然貞女操¶
清癯獨立古人風¶
懐人不寄隴頭信寓興亦無東閤詩坐裛暗香供鼻觀¶
小忩寒月浸踈枝¶
<pb:KR4d0250_WYG_003-4b>¶
頗怪涪翁錯下言水仙許入弟兄間恨無好語供題品¶
花定嗔人頽玉山¶
　　　郊外見梅再用前韻三首¶
四山有雪未全融蓓蕾梢頭茁小紅也欲索花同一笑¶
蒼顔羞澁見春風¶
皎如玉雪不容緇乞我寒香苦索詩輸與西湖閒處士¶
解吟籬落忽横枝¶
故園踈竹蔽柴關手植孤根在竹間别後踈枝無恙否¶
<pb:KR4d0250_WYG_003-5a>¶
寂寥風月冷溪山¶
　　　題咸寜江宰徳先清逺堂¶
築屋俯平湖百頃風漪漣湖底行白雲湖外横青山仙¶
官踏兩鳬㳺戯来人間清都在天上欲去懶著鞭百里¶
可盤薄苦無敲扑喧試出持蟹手為民奏鳴絃潘郎兒¶
輩爾栽花作春妍淵明未甚髙料理種秫田捲箔坐繩¶
床香吐一縷烟白鳥入空濛飛鴻度雲邊箇裏不着愁¶
心與物共閒漁榔勸客飲玉色亦粲然目極意不盡老¶
<pb:KR4d0250_WYG_003-5b>¶
蟾生莫天¶
　　　生朝無以自慰作留貧薦一杯¶
私居飯半菽官舍食無肉何乃太清生囊無一錢蓄人¶
言骨相寒有智不如福貧者輕扵葉富者重如玉輕重¶
信然否世情手翻覆相彼守錢虜無厭溪壑欲口不談¶
古今枵然瓠壺腹渠固笑我癯我亦笑渠俗珊瑚數十¶
株胡椒八百斛㝠㝠鬼瞰室一跌赤其族未若貧而安¶
髙枕睡常熟我家雲溪陽欹側數椽屋屋後蒔菘韭屋¶
<pb:KR4d0250_WYG_003-6a>¶
前種梅竹室中四立壁但有書可讀世故驅我来營此¶
升斗粟仕不上青雲何如返耕牧頗怪草𤣥翁乃謂貧¶
可逐卒嵗一布裘終朝一饘粥此外何所求吾生無不¶
足¶
　　　用前韻荅黄一翁二首¶
緼袍敵狐裘晚飯可當肉諱窮竟未免豈不愛儲蓄嗜¶
利顙有泚恐愧王承福財固禍之媒越鄉忌懐玉君㸔¶
座右器已滿即傾覆聖賢用功處清心而寡欲扵世淡¶
<pb:KR4d0250_WYG_003-6b>¶
無求乃能實其腹誰令入青衫失策混流俗黄子振鷺¶
姿筆力扛百斛笑人龜手藥欲售先聚族知予頗清苦¶
應物未圓熟㳺宦不能巧俯首立矮屋鍛鍊知精金祁¶
寒見松竹自立不堅定庸行徒聖讀誰謂漆園髙俯首¶
欲丐粟窮作扣角歌老厭淄川牧古道寖斵䘮時人方¶
逐逐有田南山南可辦一盂粥請賡歸去来世路早收¶
足¶
豆羮采藜藿鼎食厭梁肉士欲齊得䘮胸次要涵蓄我¶
<pb:KR4d0250_WYG_003-7a>¶
晚頗聞道寧有慧無福外物皆浮雲此道等珠玉閱事¶
如閱棊已過安用覆回光照諸妄稍稍淡無欲與君共¶
𤣥談一笑時捧腹更以詩留貧此語頗驚俗細㸔苜蓿¶
盤豈減檳榔斛見金不見人渠輩非吾族君獨臭味同¶
吾固知之熟平生求益友今日並墻屋不肯兄事錢寧¶
以君呼竹力學追古人經史費抄讀我方病少瘳擁衲¶
膚有粟百念漸灰冷有牛不須牧君如汗血駒堕地必¶
馳逐甘為走踆踆耻作雌粥粥有玉未嘗獻豈憂終刖¶
<pb:KR4d0250_WYG_003-7b>¶
足¶
　　　過幕阜山¶
昔聞幕阜古洞天偶馳瘦馬行山前諸峯却立一峯出¶
蒼龍堕地走復蟠誰燒丹竈汲丹井絶頂萬丈巢飛仙¶
捫蘿攀磴敢憚險欲徃未有一日閒仙翁見我定拍手¶
笑我詰曲来人間雨淋日炙行路難何如鸞鶴㳺雲端¶
人生不比金石堅向来青鬢今蒼顔百年富貴草頭露¶
何乃自苦縻一官雖無道骨可不死亦欲早挂頭上冠¶
<pb:KR4d0250_WYG_003-8a>¶
南山之南北山北築屋翠微髙枕眠¶
　　　平江道中¶
筍輿踏瘦石揮汗日亭午山㫁忽眼明人家住溪滸解¶
衣近緑隂隔枝鳥相語好風送凉来坐久失畏暑潭潭¶
一水緑可以浣塵土樵歌響空谷漁艇散前浦丘壑太¶
寂寥従俗祗自苦征夫問前途欲徃空顧佇¶
　　　喜雨歌¶
去年夏旱田原枯龍骨取水禾不蘇張頥待哺神所憫¶
<pb:KR4d0250_WYG_003-8b>¶
吏既禱之甘雨随東阡西陌喜相賀化我磽确成膏腴¶
炊稉醸黍作秋社翁媪醉飽兒孫嬉今年種藝方入土¶
梅天宜雨還不雨髙仰之田龜兆開汚邪亦半無流水¶
帝従人欲不待祈豐隆擊鼓羣龍趍山南山北起雲霧¶
雨脚急來如綆縻富家安坐有紅粟田家作苦惟饘粥¶
丁壮力耕兒飯牛旱時得雨勝珠玉¶
　　　㳂檄如蒲圻訊民之食菜事魔者作詩憫之¶
三代日方中為民破重昏既蝕復光融孔孟道益尊古¶
<pb:KR4d0250_WYG_003-9a>¶
禮今則亡陳編意猶存飲燕用觥籌薦享羞羔豚瞿曇¶
何為者髠首徒實繁不飲非畏義不殺非知仁舉世昏¶
不悟跣足行荆榛胎禍産妖幻與佛岐又分俗愚有罣¶
誤吏議多深文怒言必溢惡疑似恐不根黔首亦何罪¶
可憫不可嗔大道若返古怪說難眩民帝居虎豹守此¶
語誰扣閽¶
　　　和沈粹卿登南樓韻¶
鼓角聲悲城上頭沈郎懐古一登樓下臨平楚容回顧¶
<pb:KR4d0250_WYG_003-9b>¶
北望神州定欲愁呌日征鴻雲路冷嘶風戰馬塞垣秋¶
人間俯仰更興廢江漢滔滔萬古流¶
　　　晚春書懐簡陳巽叔二首¶
畏病不多酌遣情時自吟絮飛春漠漠樹宻午隂隂壮¶
縣今岑寂㣲官有陸沉青山啼杜宇未㫁故園心¶
　　　二¶
花片已零落緑隂遮短墻園蔬春笋長官酒臘醅香揮¶
麈故人少杜門閒日長不妨時過我談笑倚繩床¶
<pb:KR4d0250_WYG_003-10a>¶
　　　和廖守岳陽樓韻三首¶
湖水無波赤蹴天君山蟠結獨巋然未須弔古懐騷客¶
聊復憑虚揖吕仙霽月光風供笑傲長篇短句總流傳¶
尊中况有蒲萄緑試作長鯨飲百川¶
蛟螭旗尾擁樓頭偃仰胡床護一州水濶三江成滙澤¶
風髙六月有清秋長吟不減白蘋句坐嘯能分黄屋憂¶
凭檻可窮千里目角聲嗚軋楚㠶収¶
清香燕寝憩儒先出對湖山一莞然紅斾小驅聊緩帶¶
<pb:KR4d0250_WYG_003-10b>¶
青雲直上且揚鞭肯容坐客同揮麈莫憚行厨費擊鮮¶
種就巴丘桃李逕不應畫諾更留連¶
　　　和留獻之出郊勸農¶
瀾翻布榖喚春晴浩蕩花風擁斾旌野老無知須户曉¶
長官着意自山行四郊烟火皆新集百里汚莱未盡耕¶
前日惰農今力穡閭閻閒暇政寛平¶
　　　和㳺堯臣勸農韻¶
傳呼穏凭筍輿行喜見漫山麥浪平道上老農皆好語¶
<pb:KR4d0250_WYG_003-11a>¶
年來瘦地有新耕草深黄犢陽坡暖雨過青蒲野水生¶
桃李隂中春事好田家雞犬亦歡聲¶
　　　到胡道士草庵二首¶
清風颼颼竹萬箇白日寂寂茅三間春深只有鳥呼夢¶
地僻略無人叩闗豈但壺中堪避世也勝圖上可遊山¶
出門回首不能住輸與道人閒復閒¶
緑隂啼鳥户庭幽解帶聊為一夕留行李未知何日了¶
轉蓬方覺此生浮市朝役役兔三窟今古悠悠貉一丘¶
<pb:KR4d0250_WYG_003-11b>¶
得似黄冠林下住何須控鶴上瀛洲¶
　　　旅中書懐¶
燕子未歸寒已退海棠半落雨初晴他鄉異縣見春色¶
逺水平蕪闗客情道路不来黄犬信烟波深負白鷗盟¶
數竒落在千官底敢嘆儒冠誤此生¶
　　　到夀安精舍¶
佛宇崇崇倚翠㣲萬株松盖碧相圍﨑嶇短策頻行路¶
盤薄胡床暫解衣自笑将身為馬走不妨着眼趂鴻飛¶
<pb:KR4d0250_WYG_003-12a>¶
枕流漱石平生事却為蝸蠻定是非¶
　　　嵗莫官舍書懐二首¶
九霄側目不飛揚落在荆湖又一霜寒日無輝溪水凍¶
春風有信野梅香少年豪氣今揫斂小隱生涯尚渺茫¶
歎息衣襟漬朱墨鏡中容易鬢毛蒼¶
三徑無資出宦㳺歸心日夜遶松楸絡頭不盡奔騰志¶
側翅聊為飲啄謀捉麈縦談無好客捲書獨坐有清愁¶
陶泓毛穎成何事彈指人間嵗月流¶
<pb:KR4d0250_WYG_003-12b>¶
　　　聞杜鵑¶
稻秧出水緑初齊憶在田間把一犂留滯天涯歸未得¶
杜鵑何苦向人啼¶
　　　野鳧¶
白水滿塘蒲荇青野鳧相對浴春晴背人飛去猶回顧¶
我已忘機莫浪驚¶
　　　林監生日¶
玉融秀參天人物時炳靈小春氣候佳産此千人英酌¶
<pb:KR4d0250_WYG_003-13a>¶
酒為君夀不惟祝年齡君家屋渠渠鶴髮居中庭前有¶
棣華秀後有蘭芽馨安用執象簡始足為君榮置身瓶¶
盎間恐損雙鬂青試占眉間黄身閒即蓬瀛¶
　　　留獻之初得孫¶
藍田美玉驪龍珠天馬之駒丹鳯雛平生眼底未曾見¶
物以希有為珍竒世間凡子乏英骨㹠犬雖多安用為¶
留侯豐下宜有後更積隂徳栽培之大兒嶄然露頭角¶
胸中箧笥羅詩書文章機杼有家法睥睨雲漢思髙飛¶
<pb:KR4d0250_WYG_003-13b>¶
小兒學語解揖客眼如㸃漆膚凝脂家庭有此萬金産¶
何憂門户無光輝乃翁昨日坐堂上津津黄氣溢兩眉¶
女奴走報子舍喜紫蘭玉樹生孫枝不須老釋親抱送¶
此真天上麒麟兒我来欲與湯餅客對翁夀以金屈巵¶
㸔渠一嵗能識字八嵗落筆驅文辭三衢之留世冠冕¶
公侯衮衮當無疑他年我未髪鬚白已見此子摩天衢¶
　　　野次欲訪于從周不果因寄二首¶
見說南山下雲霞好隱居草深幽徑斷心逺俗人踈倚¶
<pb:KR4d0250_WYG_003-14a>¶
杖時觀穫焚香只讀書宦㳺無此樂令我憶吾廬¶
　　　二¶
佳士不可見清㳺難豫期此心雖眷眷欲去却遲遲白¶
酒應新熟黄粱亦可炊稍閒當躍馬說與主人知¶
　　　過鳯隱山¶
落日孤村静青松一徑斜問程愁客路託宿到僧家香¶
鼎生雲穂茶甌湧雪花胸襟添道氣隱几息喧譁¶
　　　出㳺郊外七絶¶
<pb:KR4d0250_WYG_003-14b>¶
漠漠野田新水生花枝一笑欲傾城孤村曲塢皆春色¶
信有東風不世情¶
幽鳥共歌春意好閒花巧笑客愁多酒徒詩社俱踈隔¶
如此東郊景物何¶
閉户不知春色佳栁梢欲暗可蔵鴉鴨頭新緑齊腰水¶
女頰輕紅刺眼花¶
道上東風掠面輕一犂雨足得新晴草頭蛺蝶自由舞¶
林下鶌鵃相對鳴¶
<pb:KR4d0250_WYG_003-15a>¶
孤烟近見數椽屋急水時行獨木橋入眼異鄉風景别¶
脩眉一抹暮山遥¶
快馬駸駸穿野徑春風處處見山花不須舉首看回鴈¶
家在南頭天一涯¶
雲昏山色収圖畫雨過泉聲雜管絃馬上得晴春滿眼¶
好花迎客亦嫣然¶
　　　旅中思家¶
野田既雨水皆滿山路無風花自香且復将身供世事¶
<pb:KR4d0250_WYG_003-15b>¶
也能随處對春光絶嫌俗物眼多白未辦生涯髯已蒼¶
待看樝梨粗可教老夫耕釣即韜蔵¶
　　　至灌溪予瓌老二首¶
春風一路百花開踏遍空山特地来莫道漚麻池水淺¶
千尋飛瀑吼春雷¶
食肉定知非虎頸騰身自笑不鳶肩相逢莫話青雲事¶
借我清風一枕眠(瓌談相/)¶
　　　宿野人家¶
<pb:KR4d0250_WYG_003-16a>¶
破籬犬吠月將落曲沼蛙號天欲晴日出東方塵滿眼¶
不如欹枕夢魂清¶
　　　聞蟬¶
緑隂遮日忽鳴蟬堕地殘紅色未蔫兩岸垂楊低蘸水¶
夢魂時到故溪邊¶
　　　山行二絶¶
路回穠緑屢低盖風定落紅時㸃衣行李馳驅無暇日¶
客情鄉思兩依依¶
<pb:KR4d0250_WYG_003-16b>¶
盡日扶輿度亂山石根古澗水潺潺孤烟時傍翠㣲起¶
疑在新安道路間¶
　　　春日二絶¶
栁影人家燕子飛東風落絮罥㳺絲欲題崔護桃花句¶
惆悵春深子滿枝¶
野花無賴作紅白香力也能來着人古澗寒泉山下路¶
道人别作一家春¶
　　　到常清寺予哲師三絶(哲亦徽人/)¶
<pb:KR4d0250_WYG_003-17a>¶
扣闗解后老支郎見我丁寧問故鄉自說病身歸不得¶
花開葉落㡬凄凉¶
寂寂松門古道場暫容倦客拂横床老僧欲盡殷勤意¶
林下春風茗椀香¶
古井寒泉久不波豈貪好夢到南柯夜來雨過嵓花落¶
好鳥留春自嘯歌¶
　　　晚憩田家二絶¶
家書未到鵲先喜春事無多鸎又啼偶對好山留客坐¶
<pb:KR4d0250_WYG_003-17b>¶
緑隂遮屋日将西¶
山間一徑牛羊迹林下數家雞犬聲底事居人苦争畔¶
閒田官正募民耕¶
　　　留山間即事¶
暫留野次倦征行差覺山林氣味清日釀梅酸新雨過¶
山連空翠淡烟横東臯水滿起農事南國草青回鴈程¶
撥置文書聊隱几笙歌一部聽蛙鳴¶
　　　出郊書懷¶
<pb:KR4d0250_WYG_003-18a>¶
扁舟蓑笠寄平生元是江湖一白丁偶着青衫持手版¶
懶占黄色上天庭正須每事問三尺未暇對人談六經¶
啼鳥數聲春事了故鄉回首幾長亭¶
　　　野次遇雨¶
木末雲屯飛雨音栁梢水到小溪深身随王事有行役¶
家在江南無信音但得林泉堪著眼莫将軒冕更闗心¶
拂衣何日徑歸去青鬢不禁愁緒侵¶
　　　酬陳叔裕四首¶
<pb:KR4d0250_WYG_003-18b>¶
扣闗倒屣略従容驚見文章豹管中水濶山遥俱倦客¶
花明栁暗又東風錦囊收拾語皆好黄卷沉潜經可窮¶
㑹㸔卧龍騰踏去知賢吾或似龐翁¶
花枝破蕾作輕紅漸有春愁入眼中儻可登樓銷暇日¶
幸無舉扇障西風朱絃自奏難諧俗白璧深蔵莫醜窮¶
樽酒論文期欵曲驪駒催客陋江翁¶
未能築室隱墻東偶爾書名宦牒中羅雀門空無俗物¶
騎鯨客至有仙風刀頭雖折故鄉逺錐末不營生理窮¶
<pb:KR4d0250_WYG_003-19a>¶
意欲挽君来酒國接䍦倒著任山翁¶
天台逺在浙江東景物應曽到夢中但有錦嚢盛白雪¶
苦無羅襪舞回風閉門花鳥春心薄隱几詩書日力窮¶
益友琢磨吾豈敢西隣仙吏有詩翁¶
　　　上已¶
莫春祓禊好天氣不到水邉流一杯旋擘紅泥嘗煮酒¶
自循緑樹摘青梅淹留異縣客多病迢逓故鄉書不來¶
厯厯舊時行樂處凭欄小立首空廻¶
<pb:KR4d0250_WYG_003-19b>¶
　　　過靈塔寺¶
蕭寺經新雨山間六月清松梢凝翠滴蕉葉自風生古¶
塔巋然在僧魚冷不鳴旅懐多感激髙樹又蟬聲¶
　　　過西崙荘一宿¶
南首巴陵道籃輿小作程欲随王事去頗戀佛廬清一¶
雨暑欲退四山秋有聲流年欺鬂髮摇落又闗情¶
　　　酬李秀才¶
繫馬松根倦欲休入門解逅得詩流暑天客裏難行路¶
<pb:KR4d0250_WYG_003-20a>¶
莫雨山間便覺秋共對青燈譚世事惜無斗酒破牢愁¶
黄花可摘吾當返肯過桃溪一醉不¶
　　　湘隂道中¶
道出昌江險翩翩馬足輕流萍嗟逺宦行李偶南征地¶
帶長沙濕川通湘水清凄凉懐屈賈天濶莫雲平¶
　　　喜晴¶
雲上山椒鳴竹雞愁行客路踏青泥窮人也得天調護¶
乞與新晴可杖藜¶
<pb:KR4d0250_WYG_003-20b>¶
　　　雨中山行¶
暝烟有客投茅舍春水無人渡板橋滿地落花愁寂寂¶
連天芳草思迢迢¶
　　　春日即事四絶¶
晚晴鸜鵒自相語春冷海棠猶未花把酒排愁先畏病¶
擁衾作夢欲還家¶
年少逢春喜欲狂長年心事易凄凉胸中不可無今古¶
坐閱陳編自炷香¶
<pb:KR4d0250_WYG_003-21a>¶
着人春氣濃扵酒老眼倦㸔深淺紅只有睡魔降未得¶
銅瓶魚眼沸松風¶
小園桃李怯風雨春事一年渾得晴燕子欲相牽率去¶
踏青吾不敢徒行¶
　　　雨後繼成二絶¶
草泥融處堕蔫紅社近寒生雨又風未辦把杯供一醉¶
花開花落太怱怱¶
水摇山影緑沉沉雨打花光故惱人賴有海棠傾國色¶
<pb:KR4d0250_WYG_003-21b>¶
嫣然一笑解留春¶
　　　陪留宰㳺灌溪回飲縣圃六絶¶
泥融紫燕欲營壘日煖黄蜂争取花試向静中觀物化¶
蒲團相對坐僧家¶
花暖不勝胡蝶狂松間支徑午隂凉漚麻别自有春色¶
鼻觀同參佛土香¶
樽中歡伯解人意乞我桃皮杏眼紅一笑勞生那易得¶
回鞭落日馬嘶風¶
<pb:KR4d0250_WYG_003-22a>¶
入眼山花盡笑迎雙鳧飛處雨初晴二年踏遍桃溪路¶
擕酒尋春只此行¶
髙燒䗶炬照深紅恐負一年花信風惡客敢辭今日醉¶
明年别去定匆匆¶
東風桃李可招客吏事塵埃能困人醮甲一杯留我醉¶
知公胸次有陽春¶
　　　和留宰賞荼䕷二絶¶
郎官喚客坐花旁盡日杯行笑語香醉㸔緑雲籠暖雪¶
<pb:KR4d0250_WYG_003-22b>¶
不知憔悴落他鄉¶
得酒衰懐亦滿觴不禁花氣逼人香醒時忍見風吹盡¶
玉質温柔是故鄉¶
　　　陳推官幽居十詠¶
　　　彭蠡歸舟¶
三老檣邊爾汝頗疑居士知津賴有白鷗無恙肯來迎¶
棹相親¶
　　　山堂曠望¶
<pb:KR4d0250_WYG_003-23a>¶
俗物令人眼白鈎簾領畧湖山袖手倚楹獨立孤鴻滅¶
没人間¶
　　　重湖泛月¶
四顧水光無際自操一葉輕舟天濶氷輪欲墮短橈猶¶
在中流¶
　　　星灣晚釣¶
割据一灣風月棹行衝破青蘋未有霜鱗貫栁注心不¶
在垂綸¶
<pb:KR4d0250_WYG_003-23b>¶
　　　雨後觀瀑¶
銀漢倒傾波浪玉龍怒挾雷霆雨後遥㸔更好斬新泉¶
白山青¶
　　　松徑閒歩¶
兩行松盖遮護下有蒼苔地衣試我青鞋布襪支笻却¶
立忘歸¶
　　　溪上賦詩¶
閱遍岸花汀草撚髭危坐漁磯一笑㝠捜得句溪山争¶
<pb:KR4d0250_WYG_003-24a>¶
吐光輝¶
　　　林下避暑¶
灌木樛枝宻葉南風細細無聲不用蒲葵到手箇中六¶
月秋清¶
　　　載酒尋梅¶
幽花信美如玉不願㳺人見知喚取麴生同載為春物¶
色南枝¶
　　　雪中訪隱¶
<pb:KR4d0250_WYG_003-24b>¶
寒氣侵凌鶴氅蒼頭急打柴門鵲把氷枝欲語山人喜¶
色春温¶
　　　宿公安二聖寺¶
蒙城一市萬人聚一堤如虹作遮護風濤悍怒魚龍宫¶
瀕流壓以青蓮宇潭潭廣殿不動尊夾立二丈力士身¶
楚帆蜀柂日衘尾過者蹴然生畏心粥魚齋鼓二千指¶
我貧未辦作檀施明朝踏霜出江頭借佛定力扶扁舟¶
　　　寓江陵能仁僧舍二首¶
<pb:KR4d0250_WYG_003-25a>¶
客裏嵗月晚春生梅栁枝弟兄嗟别久兒女話歸遲拙¶
直将安用飛騰敢自期老支剛笑我底事作癡兒¶
　　　二¶
容膝非無地安心即是家焚香翻貝葉汲水養梅花無¶
客同持酒呼僧共煮茶夜寒風力勁誰是老丹霞¶
　　　夜坐¶
月白侵衣冷窻閒對一燈淹留歸未得進取我何能空¶
室無夫女清談只衲僧不嫌身寂寞絶喜睡瞢騰¶
<pb:KR4d0250_WYG_003-25b>¶
　　　復州道中二首¶
嵗事已告華客行殊未歸蔞蒿穿雪長水鳥背人飛沮¶
洳蒹葮逺村墟烟火稀邊風吹莫色短策度斜暉¶
　　　二¶
私喜歸期近天邉更逺逰士須嘗險阻吾敢恨淹留塵¶
事蟻旋磨浮名魚中鈎春風桃李月倚柂看東流¶
　　　夜宿江上¶
夜宿江邉蘆葦叢江流浩浩吼天風西南闕月淡無色¶
<pb:KR4d0250_WYG_003-26a>¶
擁衲不眠聽塞鴻¶
　　　贈李居士棄官為僧二絶¶
踏破青鞋走四方年来收脚坐禪床更無言下商量處¶
静對忩間一炷香¶
遮寒破衲雪蒙頭笑我浪懷千嵗憂解下腰包只如此¶
赤無莫莫與休休¶
　¶
　¶
<pb:KR4d0250_WYG_003-26b>¶
　¶
　¶
　¶
　¶
　¶
　¶
　¶
　雙溪類槀巻三¶
